 نبلش بقصتي الاولى مع مريضي ايهم اللي بلشت فيه لأحكيلكم انو المشاكل اللي بهالكون سببها ظروف والمشكله اللي بتسير مع كل صبيه من اي طرف هي من الظروف لأن طبيعه الانسان مكتسبه بعيدا عن الكلام الملغم واللي كلو الغاز راح احكي بالعاميه مريضي ايهم مريض قتل زوجتو وطفلتو انا بعرف انو مجرم وقاتل لاشك من هالشي بس انا حبيت اسرد لالكن قصتو بالتفصيل بيوم من الايام اتصلو على عيادتي هيئه السجون العامه وطلبو مني انو احضر مشان في سجين اصيب بمرض عقلي شديد وانا من طبعي لبيت النداء ورحت شوف مريضي ايهم ايهم شاب عمروا سنه سجين تحت السن القانوني تزوج من عامين بنت عمو المرحومه شيرين وكان عندو طفله عمرها اشهر زوجه ايهم بعمروا همي الاثنين اولاد عم وبحكم العادات والتقاليد اتزوجو ايضا تحت السن القانوني للزواج مشكله ايهم بدت من اول يوم زواج لالو لما اهلو طلبو منو من اول ليله مع زوجتو انو يفرض رجولتو وحسب ماكان يسمع ايهم طبق كل شي على زوجتو حتى بلش الامر بالضرب شيرين حسب ماسردلي ايهم انها عاشت حياه بائسه ومؤذيه من طرف اهلو وطرف اهلها وانو البنت ماهي الا عار للعيله وزواجها واخضاعها تحت حكم وتقاليد وعادات امر اجباري مانو مفروغ منو كانت جلستي الاولى مع ايهم كانت متوتره جدا واخذت وقت طويل لحسنت اسمع من ايهم كل القصه بالتفاصيل لوصلت لنهايه قتل شيرين امام عائلتها بدون ذنب 
