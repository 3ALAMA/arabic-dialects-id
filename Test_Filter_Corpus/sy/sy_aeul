 كان فيني بالبدايه اعرف عن حالي بس الاحداث اتسرعت شوي انا جنان متزوجه من جميل عمري عندي طفله انا اللي اجرمت بحق حالي وبستاهل اي عقاب يصير معي بس انا كنت ضحيه تانيه متل تولين ضحيه حب بس مو بنفس طهارتها لاني خاينه اتعرفت على عمر بملهى ليلي وبلشت علاقتي المحرمه معو زوجي جميل كان نعم الزوج كان اغلب وقتو بالشغل كان لالو شفتين شغل صباحي ومسائي ايام من التاسعه بالليل حتى الصبح وايام من الصبح حتى التاسعه بالليل كان عم يشتغل ليل نهار ليحق طلباتي اللي ماعادت تخلص لاني كنت هددوا اني اتركوا وهو كان يعمل المستحيل لابقى معو ومع بنتنا اللي كان يعتقد اني عم اهتم فيها بس بنتي كنت اتركها عند بنت عمي اللي انا مدمر لالها حياتها وكامشها من ايدها اللي توجعها لان سبق واني كشفتها عم تحاكي وتطلع مع غريب مقابل ضلي ساكته كان لازم تدفع الثمن انها هي تعتني ببنتي بحجه انها بتحبها ومابدها تتخلى عنها لحظه وهالشي كان يعطيني الفرصه لاطلع قضي ليالي مع عمر بس هالشي ماطول كتير بعد ماكشفت مرض بنتي الجلدي العاطل هالشي كسر ضهري ماكنت اتصور هالشي يهدني وشو رح ينفعني الندم بس اللي قدرت اعملو اني اكفر عن ذنوبي من بعد ماكشفت مرض بنتي وصلت لحاله كان جوزي واصل لديون كتير كبيره لو بعنا كل شي بنملكو مارح نكفي ربع الديون ومرض بنتي متل ضربه صحتني 
