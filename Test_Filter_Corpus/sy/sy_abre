 حاولت اعرف مين يلي عم يدخل ايدو تحت تيابي ماقدرت كان كامش الغطا مشان ما احسن ارفعو بلشت من هون ايام العذاب مابعرف شلون مرقت هاديك الليله على خير بس يلي كان يصير معي انو حياتي صارت سيئه وعلى طول مكتئبه من حالي ومالي نفس لاي شي حتى اجا ببالي خبر امي على اللي صار بس كنت عارفه ردها انو رح تعطيني وجهه لامبالي بس حاولت قيس نبضها بشي تاني بيوم هي بعتتني لاعطي جارتنا الخياطه حقها من المصاري وانا على الطريق كان في شاب عم يدور حواليه وعم يلحقني من مكان لمكان كان شي سنه كنت خايفه منو الشارع اللي عم فوتو هو بسبقني فيه ماعرفت شلون ارجعت على بيتنا طول الطريق وانا عم فكر انو معقول هو يلي كان يفوت بيتنا بالليل ويجي لعندي يلمسني صابتني حاله خوف وهيستريا من كل شي على طول مخبيه بالغرفه حتى الالعاب مارجعت العب فيهن طول الوقت بغرفتي عم حاول اخربش وارسم ودايما الشغلات اللي برسمها مانها مفهومه بيوم جيت نام لقيت لمبه غرفتي مرفوعه 
