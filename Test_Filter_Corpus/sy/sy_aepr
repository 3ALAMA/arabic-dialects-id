 مابعرف شو اللي خلاني ارجع اضرب عمر كل ما بدو يكذب روح اضربوا كف ذليتو متل ماذلني وسمر كذالك كل موقف عملتو فيني كنت عم ردو لالها هيك اخر ثقتي فيهن وهيك اخر استضعافهن لالي ربي نصرني بالاخر عليهن عمر انحكم بالسجن سنه وسمر بشروعها بالقتل لابني ولالي يعني رح تقضي عمرها هي واياه بالسجن وتعيش لحظات الحب هونيك اما املاك ابي فرجعت لالو الحمد لله وفيديو عمر انتشر بالاخبار تحت مسمى جنون رجل وعشيقته وانا بقيت اكتر من سنتين كنت اكره حد يفوت لحياتي اللي صار معي اكدلي انو الحب عباره عن نزوه يا بتوصل للسعاده يا اما للهلاك متل ماصار معي بس هالفكره اتغيرت من بعد ماكرم دخل حياتي وزوع حبو بقلبي بالطريقه الصح ماعدت ابحث فيه عن مثاليتو بحثت بكرم عن عفويتو وشخصيتو بطبيعتها صح فات عمري على الزواج وكرم اصغر مني بس الحياه مابتوقف لا على سن او طبقه او اشخاص معينه بس اهم شي الواحد يختار شخص معروف اصلو وفصلو ورجال بالمواقف مو بالكلام والمثاليه ماهي الا خدعه بستخدمها الرجال او اي انثى لتوصل لهدفها كرم اتقدملي للزواج وانا متردده وخايفه اني انكسر مره تانيه بوادر محبتي لالو بلشت تظهر هو اللي عم يشتريني كان كسب محبه ابي وعائلتي وعم يسعى ليكسب محبتي بطريقه اكبر بدي منكم تعطوني نصيحه بخبرتك وسؤالي هاد للسيدات اللي اتزوجو بطريقه تقليديه مو على حب معقول الحب بيجي بعد الزواج والاشخاص اللي اتزوجو على حب بعدو باقي ولاهي فتره نزاهه كتبت قصتي لتستفيد كل صبيه عم تجري ورا شخص باسم الحب قصتي وصلتني للفضيحه والموت بس مابعرف قصتك لشو رح توصلك يمكن بحكم العادات والتقاليد توصلك لشي ابشع من حياتي 
