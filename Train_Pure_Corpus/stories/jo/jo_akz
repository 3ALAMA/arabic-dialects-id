و تنزل فيني معط لحد ما وجهي يقلب اصفر مبرقع احمر و عيوني يصيبها سيلان و احس شدوقي منمله و اقوم اقعد حيلي و امسح بالمحرمه عيوني و ابتسم و اقوللها بصوت مبحوح و واطي بكرا رايحه اشوفه و اضحك عالهادي و هي ترفع حواجبها و تفتح تمها قال انها متفاجئه و هي قاعده بتلف الخيط على اصبعها و بتقلي قولي ولله استني استني ولله لأزبطك هون بتتحمس بزياده و بتحفلي الراس المبوز تبع حواجبي بتخليهم خطوط مستقيمه مشان قال ابهج و ابين احلى 
