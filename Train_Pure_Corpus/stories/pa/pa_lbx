صديقتي توفت والدتها رحمها الله الاسبوع الماضي كانت هي بنتها الوحيده والقايمه فيها وطبعا صار العزا العالم من اخر الدنيا اجت وعزتها وطبعا خلص العزا الله يرحمها رحمه واسعه ويسكنها فسيخ جناته حماتها اليوم بترن عليها وبتقلها انو بكره رح تيجي هي ومرت اخوها لحماتها يعني مرت خال زوج صديقتي لحتى تعزيها عالساعه وطلبت منها انها تعمل معجنات واشي حلو عشان زيارتها علما انها مرت اخو حماتها ساكنه قريب من بيت الاجر دقايق بتكون عندها وما كانت مسافره يومها ولا خارج البلد ليش ما جابتها ايام العزا هاي مرت اخوها دايما حمات صديقتها موجبتها غير شكل صديقتي رجعت سألتها جايه تعزي طيب لشو المعجنات والحلو ردت عليها حماتها بتقلها اوجه صديقتي بتسألني بيصير هيك وعم تبكي انا عمري ما تدخلت بحياتها بس بتحكيلي من باب الفضفضه بس انا قلتلها ما ترد عحماتها قهوه ساده او عاديه حتى وتمر ازا بدها يعني بصراحه كان ناقص تطلب تبوله ويالنجي الحمايه طيب انا غلطانه قبل ما تخبر جوزها باللي صار انتو شو رأيكم 
