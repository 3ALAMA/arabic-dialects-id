الله يفرحك بس اتقلي شوي مو تتقلي وزن لا اتقلى بالشسمو قلتها امي شو الشسمو قالي ماغيرو الشسمو يعني كوني وازن الجاسم قلتها امي ييه دورك هلاء اتنكتي صرت اضحك مع امي وتقلي قومي البسي هاد الفستان اشوفو عليكي وروحي بالبيت زياد واياد قصدي ذهاب واياب والبست الفستان اللي الحمدلله كان حلو بس مو لالي كان لازم لوحده جسمها اجمل وانحف هاد كان فستاني اللي راح البسو بيوم عرسي طبعا مو فستان ابيض كان فستان سواريه عادي لان مافي عرس وطنه ورنه كان راح يكون جمعه اهلو واهلي وسلم تستلم انا كنت زعلانه على انو مو كل شي اتخيلتو بدو يصير بس يالله ريحه البر ولا عدمو اجا يوم التسليم قصدي الفرح البست واخدتني امي على كوافير تعملي ميك اب وشعري شعري كان طويل فوق العاده كانو عيوني وشعري احلى شي فيني كنت اتقبل حالي فيهم وطلعت يومها حلوه نوعا ما وقتها نطرت حسام ليجي يشوفني خلص وفات حسام البيت ولفتت نظرو مرت اخي فكرها انا غمزتلو امو وقالت لالو هاديك عروستك رفع نظرو لالي وحسيتو نصدم بس كتم صدمتو لان بموقف محرج وقف جنبي ولاكلمه قال وانا ماحسنت قول شي لان حسيت حالي ناقصه وجسمي الضخم كان ابشع شي فيني واجا وقت ياخدني على بيتو وركبت السياره وماحكاني كلمه وحده 
