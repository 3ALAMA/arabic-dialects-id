قعدنا بكامب ميونخ وبتعرفو صرنا يوم مو متحممين واواعينا وسخه فتنا عالحمام الدافي جابولنا اكل طيب رز وجاج بنفس اليوم قررنا نهرب جبنا كل وراقنا من الشناتي والجوازات وحطيتهن بشنته الي بتنحط عالخصر الي جابتلي ياها ماما قبل نطلع ولبست جاكيتي وقتا حسو علينا البوليس انو بدنا نهرب اجو حطو عنا بوليس عباب الغرفه حكولنا هاتو الجوازات حكينالهم غرقن بالبحر هيك كان مفهمني بابا انو الجواز لو اخدو منك بتروح هويتك ومافي شي يثبت انك سوري المهم حكولنا انكن بدكن تهربو حكينالهم اواعينا جوا ليش نهرب بس اتحممنا وحابين نلعب كره برا نحنا و ولاد خالاتي كان التركيز علي وع اخي لانو صغار طلعنا للساحه الخلفيه للكامب بس لقينا شيك قلنا مافي شي بردنا ع الهرب اليوم طلعنا عالشيك وتجرحنا كتير برجلينا وبعدا صرنا نركض بالغابات كان بابا متابعنا عالجي بي اس من الاردن لانو وقتا امن اخي الكبير وصار اخي الكبير بصربيا وهو رجع عالاردن المهم صار يتابعنا ويقلنا لاتنزلو كتير قدامكن طريق مسدود وكان برد كتير نركض خايفين من البوليس يمسكنا بعدا حكالنا فوتو بالغابه عالجه التانيه في شارع رئيسي وبعد محطه قطار مشينا متل ماحكا بابا و وصلنا محطه القطار وكان ابن خالتي بالمانيا صرلو تلات سنين حكالنا احجزو ع مدينتي حجزنا وكان للقطار كمان ساعه اجا القطار وقتا حسيت شوي بالرياحه انو وصلت ع المانيا بخير وسلامه رغم الطريق الصعب فكرت هون خلصنا تعب وكلشي رح يصير منيح وصلنا عساربروكن بعد تلات ساعات وشوي لقانا تبن خالتي ورحنا عبيتو وجابلنا فروج وخبز اي خبز الي صارلنا يوم ماضقناه كنا ناكل كلشي محلى يابسكوت ياتوست اكلنا وبعدا اتوضيت وصليت ضلينا عند ابن خالتي تيام لوصل اخي الكبير الي ضيع بالطريقاوصل حدود هولندا بدال المانيا بس السوري بضل قلبو ع اخوه السوري لقا واحد رافقو طول رحلتو هداك قلو مابسافر ع السويد الا لامنك عند اخوتك وصل اخي الكبير لعندنا وتاني يوم رحنا سلمنا حالنا كلنا انا واخي سيف حطونا ببيت للقاصرين تحت ال13 سنه ممنوع حدا يفوتو واخي الكبير حطوه ببيت القاصرين من لل14 وهون بلشت معاناتي 
