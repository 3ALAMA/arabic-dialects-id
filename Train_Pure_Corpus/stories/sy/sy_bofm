نزلت دمعه من عين امجد وهو عم يتذكر هديك اللحظات رجع راسو لورا وغمض عيونو يا الله حادث سياره كانت راجعه بسياره اجره انا متاكد انها كانت خايفه بتزكر و انا صغير وقت كنا نطلع بالميكرو سوا كانت تضل ماسكه الاستغفار و تراقب الطريق و بس يسرع السائق تقلو الله يوفئك اخي على مهلك كان يعصب منا و يقلها انزلي ازا مو عاجيك تخيلي تخيلي هي ماتت وهو عاش بس انا خليتو يشتهي الموت كل يوم و كل ساعه و كل دقيقه بعد كم شهر لما رجعت لوعي و قررت اني اخود حق وفاء بعد موتها بما اني ما قدرت اسعدها وهي عايشه حاسبتو و ابوكي كمان لازم يتحاسب 
