لفيت ابني بغطا كان كلو تراب وتحت الغطا كان في بواقي المونيوم متل صاجه كبيره بلشت اثني فيها لحسنت اعملها متل سرير حطيت ابني فيها وحملتو كنت خايفه عليه لتصيبوا شي شظيه عملت لالو واقي بلشت انا وابني اتحرك بشوارع تسمع فيها دبه النمله قد مافيني كنت حاول بعد عن الاماكن اللي فيها صوت قصف ورصاص لعند ماوصلت على منطقه حسيت وقتها كل الرصاص والقصف بكل الاتجاهات وبلش قواص عليه بس مابعرف من وين كأنها رصاص قناصه ومن طرفين بلشت ازحف واسحب ابني لصرت تحت حيط مكسوره بعدها بشوي صرت متل مصيده تحت قناص مشان اهرب من مكان لمكان بس الهدف ماكان هيك الهدف انهم شافوني بس كانو معتبريني شي طعم للطرف التاني او شي فريسه كان فيو انو القناص يجيبني ويقتلني بس صار القواص قريب من رجلي صرت اهرب وابعد من القواص لعند ماوصلت شباب 
