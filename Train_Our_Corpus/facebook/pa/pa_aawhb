كانت امي خايفه علي لاني وحيده بالغربه ، حكتلها يما لا تخافي حماتي مش مقصره معي ، لانه جد كانت دائما عندي وتساعدني بكل شي ، بعد فتره صرت احكيلها ماما ، لانه جد حسيت انها امي ، هي الي وقفت معي بكل ظروفي السيئه ؛ ، هي الي ساعدتني ، واتذكر كيف كنت احلل تصرفاتها غلط عشان كيف الناس دائما ببينوا دار الحما ، لما كانت تضل تتصل عابنها وانزعج ؛ لما كانت تيجي عنا وتتأخر بالسهر واتضايق ، كل هالشغلات كانت لانه هي امه ، الي سهرت علي الليالي ، الي ضحت بكل عمرها عشان ابنها يصير زوجي الي بحبني ، بيوم اتصلت صاحبتي ، كانت بتبكي ، بتحكيلي مريضه وما عندي حدا يساعدني . . . 
