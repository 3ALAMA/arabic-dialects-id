وهكذا سلم الرئيس عباس مفتاح السياره لحركه حماس ( سلمها تسليم ، برغم المسرحيه الدمويه التي حصلت ) وقال لها : سوقي يا عسل _ ويا ماخد الهم من رقبه صاحبه _ راحت حماس وأخدت السياره وبيب بيب وهاتك يا لفلفه في الشوارع وهي بترفع الرايات ونازله طخطخه وبعد شوي بعد ما الجو هدي والمولد انفض اكتشفت أنه السياره نص عمر وخربانه وبدها مصارف وسمكره أكثر من حقها ، بس هي كانت غشيمه ومتلهفه على ركوب السيارات . . أولها قالوا بينهم وبين حالهم : لا إحنا ولا هالركبه ، بس صاروا لابسينها وسايقن وقانون اللعبه زي منتا عارف فش فيها ترجيع . 
