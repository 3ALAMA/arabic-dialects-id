في عرب فاكرين انه احنا بعنا اراضينا وما بيعرفوا انو كان في شي اسمو نكبه ال الفلسطيني هجر من ارضه قسرا . . مش عارفين انه كل اللاجئين تركوا اراضيهم غصبن عنهم واجبارا لما كانت تنفذ ضدهم المجازر من العصابات الاسرائيليه وانه لحتى اللحظه اوراق ملكيه اراضيهم ومفاتيح بيوتهم معهم على امل انهم هيرجعوا لاراضيهم هما واولادهم وقتها بضطر افتح حوارات ونقاشات واشرحلهم التاريخ من اولو لاصح الهم معتقداتهم عنا كفلسطينين ونلف بالنقاش ونوصل عند نقطه فتح وحماس والانقسام ويقولو « العيب منكم انتو الفلسطينين الخلل من عندكم التهيتو عن مقاومه المحتل بالمناكفات السياسيه اذا انتو مشغولين بمشاكلكم ومصالحكم احنا ليه ندور على قضيه اصحابها ماخدينها مصالح وتجاره » وقتها الواحد بيخجل وبيسكت لانو كلامهم صح لو احنا ملتفين حوالين بعض وكلمتنا وحده هنلاقي كل العرب معنا لكن للاسف قياداتنا بتخزي وخجلونا قدام كل العالم . . 
