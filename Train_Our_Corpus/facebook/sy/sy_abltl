كنت خاف عليها وما خليها تنام لحالها ضل جنبها لاتاكد انها نامت وما طفي الضو كرمالها . . . ما بعرف شو الي مرقت فيه بسببي . . . وما بعرف كيف كنت عم فكر لما عملت فيها هيك . . . ابراهيم كان يزورها كل فتره و فتره اول شي كانت تخاف منو بعدين قلتلها انو الي حكيتلها ياه كزب و شرحتلها انو انا كنت حبو و انا صغيره وحلفتلها اني من كل البي انو هلا مبسوطتلن و بس بدي ياها تقوم وتتعافى بدي ارجع اسمع صوتها وانا رح زفها الو بايدي . . . بس بدي اسمع صوتها . . . بالبدايه كان مجرد تأنيب ضمير بالنهايه صار محبه و مشاعر سادئه من كل البي . . مره عملتلها عقد ياسمين . . . زينت فيه شعرها وعملتلها اسواره كمان . . . كنت افهم عليها بالاشاره لان تعودنا بعض كنت افهم اغلب حكيها . . . لبستها ياهن . . . صارت تأشرلي . . . فهمت انو بدها ليمون رحت جبتلها ليمونه وقسمتلها هي . . . اخدت الليمون . . . مسكتها بايد و مسكت طوق الياسمين بايد و اشرتلي بمعنى انو اختاري شي منهن . . . بدون ما حس كنت بدي اخد الليمونه . . . بس في شي وقفني . . . يمكن زكريات مره صارت تخوفني من الليمون . . حسيت بحموضتو بتمي . . صفنت و فكرت . . . ليش ؟ ؟ ليش بهداك البيت كان في ليمونه بالقسم الخلفي . . . و ياسمينه بالقسم الامامي . . . ليش ما كنت روح اسرق ياسمين ؟ ؟ ؟ ؟ كنت ما رح شوف شي ولا رح اكتشف شي . . . ليش ما كان يشدني بياض الياسمين الصافي و ريحتو . . . شو السرر . . . شدتني سمر من كتفي و رجعت تأشرلي لاختار . . . ابتسمت . . و اخدت طوق الياسمين . . . ضحكت . . . و ضمتني . . . حسيت بنور عم يملا قلبي . . . حسيت ملامح الاطفال الحزينه صارت تضحك . . . صرت شوف ملامحهن بالسما الصافيه مبتسمين . . . كانت اكتر فتره مريحه بالنسبه الي من سنين ! ! خمس سنين ما شفت فيهن الراحه ولا حسيت فيهن بالامان . . . هلا حاسه اني احسن بكتير . . . ابراهيم كان يقعد معنا . . . يضحك معنا . . . و يجبلي انا وياها ورد و فواكه . . . حسيت بشي غريب . . . حسيتو عم يهتم فيني متل اول ! ! متل ايام زمان . . . كنا قاعدين و عم اقرأ لسمر قصه و فتت عالمطبخ اعمل شاي وتركت ابراهيم عندا . . . لحقني عالمطبخ . . . - ابراهيم : اشتئتلك . . . ما سدئت انو سمعت صوتو . . . فكرت عم اتوهم التفتت عليه . . . قلتلو ما سمعت ؟ ؟ 
