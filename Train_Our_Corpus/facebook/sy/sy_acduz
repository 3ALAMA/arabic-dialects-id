: - هش لا اطلعي صوت نزلي راسك لتحت . . . قلي بدي تنزلي تمشي لتوصلي للبيت وانا وراكي روحي اتاكدي انهن هني الاشخاص نفسهن ولاتخافي . . انا نزلت وماني خايفه من شي وقلبي قوي بلشت اتحرك بهدوء من بيت لبيت . . كانت نفس السياره وكانت فيها بنت صغيره . . ونفس الراجلين . . . حاولت اعطي اشاره لنواف انو هني هني . . فهمني نواف بلشت ادعي انو الله يساعدني لاعرف مصير اخي وهالاطفال اشرلي نواف قلي ارجعي للسياره ارجعت للسياره وطلعت انا ونواف ونطرنا لمشيت سيارتهم . . وبقي نواف وراهن بدون مايشعروا . . و وصلنا لمنطقه كلها نخيل وشجر . . نزلنا انا نواف نتابعهن مشي . . كان في اخر المطاف بيت . . او يمكن قصر . . سرحت بالمكان اللي فيه اخي وبدي امشي اركض عليه . . لوقت ما كمشني حد من وراي . . وسكرلي عيوني وتمي . . وما خلاني احكي او اتكلم . . ودفشني بسياره . . سرت احاول نادي نواف ماحسنت . . كل يلي كنت اسمعو في حركه سيارات وصوت سياره اسعاف وشرطه . . بعدها بشوي انفك عني الرباط كان نواف كامشني . . قلي لاتزعلي عملت هيك لانك كنتي راح كل الاطفال اللي جوا يروحو فيها ونخسر حياتهن لهيك كمشتك . . تعي العصابه انكمشت ولقينا اطفال كتير و وللاسف لقينا جث اطفال كمان واعضاء بالثلاجات . . انا مارح ورجيكي شي غير الاطفال اللي عايشين اذا مالقيتي احمد . . راح نرجع ع البيت اتفقنا . . انا من خوفي حسيت اخي مانو موجود . . ركضت على البيت اللي ريحه الدم مغرقتو بلشت فتش بالغرف على اخي ونادي حمود حبيبي اجيت وينك وينك . . . انا اختك داليا هيني هون حبيبي حمود . . ومن قربت على صوت فيه اطفال فتحت الباب كانت اطفال محبوسه اكبر طفل كان عمرو سنه . . . و وجهم شاحب من الضعف والالم في اطفال مسروق منهم اعضاء وعم ينزفوا . . وقعت من طولي على الارض . . وسرت ابكي حمود وينك . . وقفني نواف وقلي في طفل هونيك شوفيه . . كان في طفل رغم الضجه بيرسم على الحيط . صور شخصين بس . . . حسيتو احمد بلشت اقرب عليه وحضنتو ومن دار وجهو لعندي . . كان بطنو مقطب . . وجرحو بعدو جديد . . مارح اوصفلكم هالشعور المؤلم هالمنظر المخيف . . طيب احكي حبيبي انت متذكر اختك صح داليا حبيبتك . . . حضنت اخي بقوه لعندي وحملتو وانا دموعي متل صب المطر . . واخي صافن بوجهي . . رفع ايدو لوجههي ومسح دمعتي . . وقال . . دودو انا خايف . . 
