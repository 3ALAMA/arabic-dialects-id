: - شكرا حسام كلك ذوق . . بعدها حسام فات غرفتو وانا فتت غرفتي عم فكر بكلام حسام شلون هو منيح معي بس مقابل شي كأني بيبي ستر للطفل . بس يالا مانها مشكله خليني على هاد الحال . . كان حسام يفيق يطلع ع شغلو من بكير وانا بيوم فقت كانت حرارتي عاليه كأني اتمرضت ماعاد فيني اتحمل وجع جسمي . . عضمي كلو بيوجعني شو اعمل . . قمت بجر تعبي معي عملت للطفل ببرونه حليب ونيمتو ورجعت دق لحسام مشان يشوف لالي علاج جيت دق اتذكرت انو ماعندي رصيد بموبايلي . . البست تيابي ونزلت تحت عند عمو ابو خميس ليشتري لالي رصيد لقيتو حامل صنيه فيها أكل وفايت على غرفه متل المخزن . . من شافني تلبك وخاف وحاول يتهرب مني . . 
