بلشت بالتدريج طلع أغراض ريم من البيت بدون ما يحس و بس يسالني عن شي بشطارتي شتت انتباهو و خليه ينسى شو سأل و بعد شهر طلعت حامل . . . ودعيت ربي تكون بنت لان ما بدي جوزي يضل بوهمو ويضل متأمل يرجعلو محمد على ايدي انا . . . . والله استجاب لدعائي . . . جبت بنوته اسها ( نور ) دعيت ربي تنور حياتي و ضليت ادعي لجوزي و شغل القرآن بالبيت حط بنتي بين ايديه وقلو بدي جبلك غيرا سبع ولاد و مع الوقت ما ضل شي من أغراض ريم عنا بالبيت قدرت اخلص من كل شي بالتدريج اوقات كان يجن علي بس لما بنتي تبكي يسكوت و يهددني ما ضيع شي تاني من اغراضها بس ما كنت خاف منو لان فهمت شو دواه و صرت عودو نروح نزور قبرها هي وابنو كل أسبوع وعودو انو ريم ميته كل ما ينزكر اسمها قلو ( الله يرحمها ) . . . ( الله يدخلها الجنه بدون حساب ) و كل فتره و فتره قلو نحنا لازم نطلع صدقه عن روح ريم . . . تعبت معو كتيير و جيت نور نستي كل الهم و التعب الي عشتو و كان تأثيرها كتير كبير ع ابوها الي نسي كل الدنيا بس شاف بنتو . . كان بدو يسميها ريم و قدرت اقنعو بصعوبه ما يسميها هيك مشان ما تزكرها بكل مطرح . . . حاولت اعمل كل شي ليحبني من قلبو وما حستو للحظه انو ريم عدوتي او بغار منها . . . صار يزور قبرها كل أسبوعين مره . . . بعدين كل شهر مره . . . و فورا قررت جبلو ولد تاني لما شفتو قديش بحب الصغار . . . . و هلا . . . بعد أسبوع رح ننتقل ع بيت تاني ! ! ! ! رح نترك الغرفه و الخزانه و ريحه ريم . . . و بلش مع حبيبي من جديد 
