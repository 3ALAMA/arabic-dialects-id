. ( ( الاستاذ ياسر هو مديري بالمؤسه هو وقف معي من البدايه . . . اكتشف انو عندي موهبه مخبيتها . . . . من يوم ماخالتو فتون ساعدتني لاحصل على وظيفه وهلاء مر عليها سنتين . . . لعند مافتحت مشروع لحالي اهتمامي بالشغل وبالنجاح نساني شو صار معي . . . وكل يوم كان يمر كنت اتقدم واطور من حالي . . . مشروع اشغال يدويه بلشت من نجاح لنجاح . . . صار اسم زينه موجود بكل المسابقات . . . اولادي صارو يفتخروا فيني وخاصه من يلاقو اسم امهن موجود على اشغال يدويه معلقه بمدارسهن . . بنتي نور يمكن الشخصيه الوحيده اللي كنت اعتبرها رغم صغر عمرها الا انها بنت بعقل كبير . . . يمكن ما تصدقو انها هي اساس نجاحي وخاصه من كانت تجيب لالي افكار جديده . . . ع العموم اليوم عندي موعد استقبل الاستاذ ياسر . . . . اللي حبيت اختم قصتي فيه . . . هو مطلق ب من عمروا . . . شخص مانجح بحياتو الزوجيه بس نجح متلي بحياتو العمليه . . . كنت على طول اشوف نجاحي بعيونو . . واهتمامو فيني . . . بس ماكنت اتوقع شي يوم يدق بابي للزواج وخاصه اني اخدت فكره اني افني عمري لاولادي . . . بس افكار ياسر . . . وانو بدو وعلى اصرار انو يصبح اب لاولادي هو اللي خلاني راجع افكاري وخاصه من شفت محبه اولادي وتعلقهن فيه . . . ويمكن الله كاتب لالي نجاح بحياتي الزوجيه معو ع العموم حبيت اسرد قصتي لاوصل فكره انو الله بيمهل ولا يهمل ونامي مظلومه ولا تنامي ظالمه . . . . واخيرا وليس اخر . . . عندي فستانين توتي وبني . . . بنتي بتقلي البس التوتي . . . انتو شو رايكن ماباقي شي للعريس عندو وصل بسرعه بسرعه قلولي رح تابع ارائكن . . . 
