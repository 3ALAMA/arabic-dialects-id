يمكن هالاسم بتسمعوه كتير بس سدقو مارح تفهمو معناه الا من تسمعو هاي قصتي انا داليا البنت اليتيمه اللي عشت بين اب هامل سكرجي وبين مرت اب ظالمه مابتعرف الرحمه . . انا واخي الصغير . . احمد . . اللي عشت عمري كلو اتحمل عنو كل الاذيه والضرب . . . . انا من امي ماتت كان عمري سنوات اخي الصغير أحمد بحياتو ماشافها لإمي الله يرحمها ماتت وهي عم تولد فيه . . اخي بالولاده سار عندو نقص اكسجين بالدماغ وسارت عندو اعاقه بسيطه . . وانا فضلت ارعاه من صغروا من وعيت ع الدنيا من كان عمري سنوات وانا امو لأخي . . انا اللي نيمو وطعميه وشربو وحممو . . عانيت من اهمال ابي وشفقه الجيران علينا . . تمر علينا ايام ننام انا واخي بلا عشا وبلا غطا . . ومن لوم الناس لأبي ومعاتبتو انو يجيب زوجه تهتم فينا أبي وافق وقرر يجيبها وياريتنا بقينا جوعانين وبردانين ولا جابها . . ابي مالقا حد يعطيه غير انو يختار زوجه بتشتغل بالملهي يلي بسكر فيه . . . من اول ايام لالها معنا مالقينا لا اهتمام ولا غيروا . . كنت متل الخدامه من ترجع من المرقص والملهى . . اسرع بعجله لاغسل لالها رجليها من كتر مارقصت . . وكان ابي تعبها يروح يشرب فيه . . وهي من حرقه قلبها كانت تأذيني انا واخي بالشمع . . اتحملت سنين ورا سنين وانا اتحمل . . واتعذب سرت اخد اخي بعد المدرسه و وقف على باب المستشفيات لاشحد وجيب لاخي يتعشا . . واوقات وانا بعمر سنه مر على بيوت الجيران نضف الدراج واشطف مشان يعطونا مال . او وجبه اكل بايته . . . سار عمري سنه . . . واخي كمان كبر بلش يسندني ويساعدني ومايعطي مجال لحد يأذيني . . لدرجه اخي بيشتغل طول اليوم ليحسن يعطي مال لأبي ليسكر ويبعدو عني هو ومرتو . . كان اخي يدور على سيارات العمومي ناس يضربوه لانو معاق شوي ومايعطوه حقو . . وناس تشفق عليه . . وانا اوقات ما اتركو مشان ماحد يأذيه . . وخاصه من يرجع من شغلو لاقي طفيات سجاير بصدرو . . افضل طول الليل ابكي عليه وعلى حالي . . بيوم قررت اهرب انا واخي من هالظلم اللي نحنا عايشينو جمعت شويه مال حق تذكره باص . . كنت بدي اخد اخي واهرب للسعوديه . . بعد ماعرفت طريق تهريب الناس . . . 
