وصلنا على بيت اهلي الي كان شقه صغيره بالطابق التاني ببنايه مهتريه بس بالنسبه الي هلا هو جنه فتت على غرفتي القديمه و فتحت خزانتي طلعت منها قميص نوم قطني مريح ، فتت تحممت و ارتاح جسمي باستني امي و قالتلي ما خاف يمكن بعد الي شفتو و صار معي بعمري ما عاد خاف ، ، تممدت على فرشتي و حاولت نام بس ما قدرت ابدا كان النوم طاير من عيوني . . . قمت وقفت عالشباك و فتحتو مشان شم شويه هوا . . . تطلعت بالسما و القمر كان بدر نكتمل و كتير حلو ابتسمت و نزلت عيوني عالارض . . . كان في عمود كهربا عطلان عم يضوي و يطفي . . . و جنبو واقف شب و مغطي راسو استغربت شو واقف عم يعمل بهاد الوقت يالشارع ضليت عم اتطلع فيه و فجأه رفع ايدو و نزل الطاقيه عن راسو و رفع وشو لعندي و ابتسم ابتسامه شيطانيه . 
