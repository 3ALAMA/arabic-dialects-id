بعد شهرين كانت اول خناقه ، عادي كل اتنين بتخانقوا ، و بعد شهور صوتنا وصل للجيران ( مش مشكله هم عارفين انه اول سنه من الزوج صعبه ) . . . و بعد سنه ضربتها ! ! ( طب ما انت بتحبها ! ) شو يعني ؟ اه بحبها ، ابوي كان يحب امي و كان يضربها ، اكيد ابوي ما كان يكره امي بس عادي المشاكل بتصير و الواحد ما بسيطر على أعصابه و المره مفروض تتحمل ( رواسب اجتماعيه ما الها حل ) . كنت خايف انها هالمره ما ترجع تراضيني متل كل مره ، بس ميس ادميه و " مستوره " اجت راضتني لانها مسكينه ما الها سند ، ابوها و مرت ابوها من العيد للعيد ليتزكروها ، انا سندها و حمايتها و عيلتها ! ! انا حبيبها و زوجها و ما الها حدا غيري ، و انا الزلمه ! و لازم تراضيني . 
