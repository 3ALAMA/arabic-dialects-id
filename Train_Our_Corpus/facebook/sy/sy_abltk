جهزتلها شوربه دجاج حاولت طعميها ما تقبلت مني ابدا . . كانت خايفه مني . . . كان حقها تكرهني . . . حقها تفكرني ما عندي مشاعر بس هي ما بتعرف شو الي عشتو و شو الي مريت فيه . . . و ما بقدر هلا احكيلها لان هي اصلا خايفه وتعبانه لازم بس حاول اتقرب منها واهتم فيها لترجع لعافيتها وبعد هيك ما بهمني شو رح تحكيلهن . . وما بهمني ازا رح يتجوزها ابراهيم وما بهمني اي شي . . ما بهمني ابدا . . . . ضليت لاسبوعين حاول اتقرب منها . . . كانت تحب الشعر كتير صرت اقرأ الها كتب شعر و قصائد . . عملتلها مرجوحه متل التخت برا و صرت طلعها المسويات و طعميا بايدي و اقرأ الها قصص و هي تضحك و تتسلى و كنت ضل حاول علمها ع الخياطه لان كانت كتيرر تحب الخياطه و اعمللها كل الاكل الي بتحبو . . . قربنا كتيرر من بعض صرنا متل الاخوات بالزبط حبيتها كتير كتير بصعوبه تقبلتني بس انا تعبت كتير لالمس قلبها و خليها تغفرلي 
