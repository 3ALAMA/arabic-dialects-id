المهم ، اجتمعنا عندها قبل الأذان بنص ساعه ، كنا ماخدين راحتنا ، كل فكرنا إنو رانيا وحيده أهلها ! و فش بالبيت حدا ، قبل الأذان كنا بنحتضر احتضار جماعي ! الي بمر من جمب باب الغرفه الي قاعدات فيها ، بفكرها غرفه استئصال أحشاء ، قبع أظافر ، من أصواتنا المرعبه ! في وحده من صحباتي من كتر مهي جوعانه ، قامت و صارت تتمسح بالحيط و تتشاهد و تدعي يأذن و تعيط ! طبعا ولا وحده فينا ساعدت رانيا بتحضير السفره ! رانيا داخليا صارت تدعي ع حالها ع هيك صحبه ! و أنا شو جبرني أعزمهم ؟ و من الصبح أفرم تبوله لهيك أشكال ؟ 
