يعني هو هس معتبرني مرتو و احنا لسا مش قارئين فاتحه حتى ! و بتصرف معي ع أساس انو زوجي ، و بتدخل بكل تفاصيل حياتي ، ع مستوى لبسي و مكياجي ، يا أخي محددلي كميه الفاونديشن الي بحطها ع وجهي ، حتى طلعاتي ، ع كل طلعه و ع كل نزله لازم أطلب إذنو ، و ازا ما طلبتش ! بحرد أبو كرش مثلث ! صرت حتى لما بدي اطلع انشر غسيل عالبلكون أحكيلو ! أي حتى صاحباتي متدخل فيهم شو بدكم احسن من هيك ؟ هو بنقيلي ياهم ! و الي ما بتعجبو بلغيها من حياتي لحالو حتى لو أنا بحبها ! مانعني أعمل سنابشات ! حتى مانعني أسلم ع ولاد عمامي ! و حافظ أسماء بنات خالاتي ! و بعرف عن كل طوش عيلتنا ، حتى طوشه سلفه مرت عمي مع اختها لمرت عمي بعرفها ! يعني تقريبا عايش معنا ! لدرجه اني بطلت معتبرتو زوجي ، صرت معتبرتو قريني ! صرت معتبرتو جني ملزق ع كتفي ! ولكو ازا بطل وضوئي لازم احكيلو ! عامل كنترول كامل لحياتي هيك بكل وقاحه حتى بدون خطبه ولا فاتحه ولا اشي ! :/ 
