" توفى ريان ، وإحنا ما كنا قادرين نبين حزنا قدام تولين . إكتئبت وبطلت تلعب وبطلت تدخل غرفتهم يلي كانت تنام فيها هي وأخوها ، ما كانت تقبل تحكي عن ريان ، وبتزعل كتير إذا شافتنا نبكي . كانت لسه سبع سنين وكان صارلها سنتين معها فشل كلوي وكنا شايفينها عم بتمر بنفس المراحل يلي مر فيها أخوها . بومنا العادي ، بنصحى الصبح ، بتروح تولين على المدرسه وبس ترجع بنروح تلات أيام بالأسبوع نغسل كلى ، بتاخد واجباتها معها على الغسيل وبتعملهم هناك . زمان كانت تروح تغسل كلى وهي تركض وتلعب ، بس هلأ صارت تعصب وبتزعل وما بتحب تروح . زمره دم تولين نفس زمره دمي ( أمها ) وعملت الفحص وطابقت % لحتى أكون المتبرع بالكبد والكليه . حلينا مشكله المتبرع بس طلعتلنا مشكله إنه العمليه ما بتنعمل بالأردن ولا حتى بأكبر المستشفيات . بتصير عمليه زراعه كبد لحاله وكليه لحالها . بس بحاله تولين لازم بعمليه وحده ينزرعوا الكبد والكليه . تواصلنا مع مستشفيات برا واكتشفنا إنه العمليه بتنعمل بمستشفى بالقدس بالضفه الغربيه بس انصدمنا إنها بتكلف ألف دولار ، يعني ما يقارب ال ألف دينار أردني . إحنا صحيح عايشين ومش محتاجين ، بس فكره إنه نوفر ألف دولار أبدا مش من مقدرتنا الماديه أو مقدره عائلتنا كلها . عم بنعد الأيام وبنشوف تولين بتمر بنفس المراحل يلي مر فيها أخوها بس مربطه إيدينا ومو قادرين نعمل إشي . بنآمن إنه الإنسان أغلى ما نملك هون بالأردن ولإنه الإنسان أغلى ما نملك ساعدونا ما تضيع تولين من بين إيدينا زي ما ضاع ريان لأني ما عندي غيرها . " 
