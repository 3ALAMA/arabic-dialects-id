تعرفت ع شب واجا طلبني واهلي رفضو لاسباب معينه طبعا اخلاقو واهتمامو وكل اشي فيه بتتمناه كل بنت بالعالم المهم . ضليت ورا اهلي اقنعهم فيه وانو الشهادات مش كل اشي بس بطريقه دبلوماسيه انو ما اخسر اهلي ونا اعمل مشاكل بالبيت . . وبعد جهد اهلي وافقو حكيت معو حمالي بعد فتره لاني وضعي المادي مكركب وداخل بشغل جديد وحطيت مصاري فيه حكتلو ماشي بستناك . . المهم فجأاه صاحبه الي بتعرف القصه بعتتلي سكرين شت لمحادثه بينو وبين بنت بتدرب عندها بالشركه طبعا البنت ( انسو ) وضعها محترمه كتير ! ! طبعا بعد محادثه بينهم ساعات اتفقو يطلعو ويسافرو ويقضو ليالي سوا واعطاها رقمو وعنوان شغلو وحكالها عن كل اشي بحياتو الا عني . . وانا اللي عم بستنى وبدافع وحالتي حاله ! ! ! الغريب اني مش حاسه بئشي وعم بضحك وقلبي متل التلج مش فاهمه شو اللي حساه يمكن صدمه والله ما بعرف شو هاد . . طبعا بعتلو مسجات خليت الارض انضف منو حسبي الله ونعم الوكيل 
