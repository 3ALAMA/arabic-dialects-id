المهم ساعه و انا أفلت حالي من بين ايديها ، بعدين حكيت ولله ما أنا مكنسه و رحت أفوت ع غرفتي ، و أنا ماشيه بدي أحرد تعرقلت بأخوي الصغير ، وقع و اجا راسو بحفه الحيط ، و هات الي يسكتو ! إمي صارت تدعي علي ، أبوي صحي من عياط أخوي و اجا عالصوت ، التاني صايم و معمي قمارو عالمزبوط ! و فوق هيك صاحي من النوم ! يعني بخوف أكتر من الثور الهايج جوا حلبه مغلقه ! و طبعا اول ما شاف امي بتدعي استوعب اني أنا ضاربه أخوي ! راح فك عصايه المكنسه ، هاي الي بتشفط ، الي بتكون حديد ، و لحقني فيها ، أنا فش فيني حيل أهرب ، صرت أعيط و ارجع لورا و أحلف إني ما عملت لأخوي اشي ، بس أبوي بهديك اللحظهه ما كان بستقبل ، عنيه حمر ، و بطلع دخنه من مناخيرو ، ضل يمشي باتجاهي لحد ما حشرني بالزاويه ، و نزل فيني ضرب لحد ما طعج عصايه المكنسه ع ركبتي ! 
