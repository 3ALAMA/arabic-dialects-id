بس بالآخر قررت إنو مصلحتي أولا ، جعلهم يحرقو البيت أنا شو خصني ! المعمول هاد بعملوه مره بالسنه ! و أنا من اول رمضان بستناه ! رحت اول ما شميت اول دفعه طلعت من الفرن ، تنكرت و تسللت عالمطبخ ، و عملت حالي بتذوق ، و بالعقل عبيت كميه تكفي لخمس أشخاص جوعانين ، و شلفت فيها ع غرفه إمي و سكرت الباب بالمفتاح ، و تحت أصوات القصف قصدي أصوات التكسير و التخريب و الشغب و صراخ إمي ، ضليت مستمره لأخر لحظه و آكل ، لحد اللحظه الي حسيت فيها إنو معدتي فجأه زحلقت من مكانها ، و كل الأنسجه العضليه بجهازي الهضمي ارتخت و بطلت أقدر أمسكها و أسيطر عليها ، طلعت ركض عالحمام و سكرت ع حالي ، اختفيت جواتو تقريبا نص ساعه ، من البكاء الصامت و الألم المعوي ، و النزاع النفسي ! آخر لحظه حسيت إنو حتى دماغي وصلو الاسهال ! قررت أطلب النجده لإنو كان اسهال مخيف غير معتاد ، طلعت من الحمام بزحف و مش قادره أحكي ، و عيوني مغرغره و صباحي عرقان ، صرت أسحب و اشد حالي باتجاه الصاله ، و فوق ال سبع ولاد بلعبو غماي دعسو علي ! مع هيك كملت ! أول ما وصلت المطبخ زحفا ، 
