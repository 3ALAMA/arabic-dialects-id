البنت صارت تعيط و قامت زي المجنونه تلحقني ! أنا خفت ، لإنو منظرها مرعب و شكلها مش ناويه خير ! فما كان بإيدي غير اني أهرب ، و البنت مصره لسا تلحقني و بعينيها الشر ! هربت برا مصلى النساء ، لما طلعنا برا ع حديقه الجامع طالت البنت حجر و لحقتني كمان مره ! انا التمست ! مالها هاي ؟ ! آخر اشي فتت اتخبى بحمامات الجامع ، رحت فتت غسلت و رحت عالحمام من الرعبه ، بس خلصت اجيت أتوضى مشان ارجع أطلع فوق و أصلي ، شلحت تنوره الصلاه و اليانس و شبشبي و حطيتهم ، و قعدت أتوضى ، بس خلصت ، أجيت ألبس توب الصلاه ما لقيت غير اليانس ! طب التنوره وين ؟ و الشبشب وين ؟ متت و أنا بدور ! 
