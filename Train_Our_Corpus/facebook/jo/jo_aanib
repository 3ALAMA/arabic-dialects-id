مسالخير كيفكم حابب تنصحوني شو أعمل انا الصراحه عندي ابن عمره سنين هو ماشالله عليه من المتفوقين واجتماعي وأي حدا بيشوفه بحبه بس مشكلتي معه بلشت من سنين هو كان وزنه طبيعي وخلال هدول ال سنين بلش يزيد وزنه تقريبا عنده زياده كيلو عن المعدل الطبيعي هو طويل وجهم بس الزياده متركزه بكرشه وانا الصراحه عملي هاد الموضوع عقده من التعليقات اللي بسمعها من الناس عنه وشو ما حاولت معه عالفاضي أخدناه على دكتور وعملناله فحوصات الحمدلله مافي شي بس هو بحب الاكل كتير وعارفين انتو أهل الخليج مافي مكان للعب اغلب الوقت بالبيت على الايباد أو الإكس بوكس وانا صرت أضل اعصب عليه واتنرفز وعلاقتي انا وياه صارت متوتره هو ابني وبحبه كتير وزعلانه عليه وهو بتهمني أني دايما عصبيه معه بس والله مو بايدي كل ما اشوفه هيك ينسم بدني عندي جهاز للمشي ما برضى يمشي عليه وانا وابوه وزنا طبيعي بحكي معه دايما وبيوعدني يتغير بس عالفاضي ما عنده إراده وانا تعبت ونقطه تانيه هو طيب زياده عن اللزوم وبحس انه بنضحك عليه بسرعه كيف اعمل لتقوى شخصيته آسفه طولت عليكم بس اعتقد هاي المشكله عند اغلب الناس اللي عايشه في الخليج 
