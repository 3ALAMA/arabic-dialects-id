السلام عليكم حابه استشيركم بهل الموضوع ، الي جد عم بقلقني واتوقع بتصير مع الاغلب ، احنا اخوان واخوات متزوجين و عنا عائلات ، بالعاده متل ما الكل بيعرف اذا اجى رمضان ، كل حد بيعزم عنده الجميع وبلف الدور على الكل ، انا الصراحه وضعي اقل وضع مادي بين اخوتي و اخواتي اغلبهم بالخليج بيشتغل و بيجو اجازات طول فتره الصيف ، و طبعا العزايم بتشتغل لانه ما بتقدر تفلت من هاي الامور ، وهون المشكله ، راتبي على راتب زوجي ما بكمل دينار شهري ، والعدد ماشاء الله كتير كبير ، يعني شخص ما بين اخواني و اخواتي والجيزان والزوجات والاحفاد ، الصراحه برمضان الماضي لما اجى دوري بالعزومه ، زوجي اتداين و حكالي ما تقلقي الا ابيض وجهك و انتي مو اقل من غيرك مع انه الكل منعم و وضعهم ميسور الحمدلله ، و بيض وجهي بأحسن شي ، انا ما بعترض على وضعي بس صراحه بفكر ليل نهار شو رح اعمل هاد رمضان الوضع صار اصعب و ما بقدر ما اعزم او اطلع اقل من الباقي ، و برضه عيب اني ارفض عزايم اخوتي عشان ما بقدر اسد ، صراحه وضعي ما بعلم فيه الا رب العالمين ، و ما بشكي لحد ولاد و اقساط مدارس و جاي رمضان و عيد ، بس الي قهرني اكتر شي مبارح اخوي الي اجى من السفر حكالي كلمه زعلتني ، انه كنت بحكيله عن مطعم انه زاكي ، ف بقلي ما شفت منك شي من يوم ما اجيت من السفر ، طب انا كنت بستنى رمضان لاعزم الجميع ، هلا ازا رح اعزمه مع مرته واولاده رح يتبع اخواتي الي اجو من السفر . جد عندي ارهاق مادي كبير يارب فرجك . انا ما بشكي والحمدلله بس مجرد فضفضه لاني اكيد مش رح اقدر اشكي لاي حد الا لرب العالمين انه يفرجها علي قريبا - امين - 
