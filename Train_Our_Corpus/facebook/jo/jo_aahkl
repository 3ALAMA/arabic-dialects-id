حمسني شيطاني للفكره و رحت مسكت الماده الي عباره عن صفحه ، و بلشت اقرأ فيها و مشغله تسجيل الصوت ، من كتر ما قرأت زهقت حياتي ، صرت ألحن الماده و صوتي بعمل التهاب عصب سابع قد مهو بخزي ! في درس قد مهو طويل ، قعدت أغني دحيه زي دحيه سماح أبو كف تاعت تحضير الجن ، و في درس و انا بسجل قعدت أسب عالدكتور ألفاظ لا أستطيع كتابتها في هذه القصه القديره ، المهم خلصت تسجيل و نمت و تاني يوم طلعت عالامتحان بكل رواق ، اول ما وصلت القاعه و بلش الامتحان حطيت السماعات و التلفون بجيبه بنطلون تاني لبستو تحت بنطلوني و اخفيت الأسلاك و الآثار ! بلشت بدي أحل تزكرت اني لازم اشغل تسجيل الصوت مشان اسمعو ! طب كيف بدي اطول التلفون هسا ؟ بهاي اللحظه تأكدت انو تعب امي و ابوي و اقساط الجامعه الي دفعوها علي كلها خساره بغبائي ! 
