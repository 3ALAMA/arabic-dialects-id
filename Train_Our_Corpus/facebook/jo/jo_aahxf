ما بلومو ، لإنو علاقتنا طول هالسنين كلها مبنيه عالترقيع و اللملمه ، منيح منا لهسا ما تطلقنا ! صرلنا سنه بنحاول نصنع أسره ناجحه و أمورها زابطه زي هالأسر بس خلص مش متفقين ! تلت ترباع نهارو بحرث برا البيت ، و آخر الشهر حتى اجار البيت بكملو بالدين ! عليه ديون من ورا ولادو مجهزهم ع ورقه و مخبيهم بوصيه لإنو بلحقش يسدهم ! و فوق هيك الساعتين الي بنشوفو فيهم آخر النهار ، بتكون عباره عن ساعتين فك و حل نزاعات و نكد ، و انا أتشكون من ولادو و من أهلو و الجيران و منو ! بحياتو أصلا ما فات ينام مبسوط ، بفوت و هو بدعي ع حالو ! راسو ما ضل فيه غير شعرتين بيض ! ملامح وجهو لحالها بتعمل اكتئاب درجه حاده ، آخر مره ابتسم فيها كانت بعزا حماتو ! 
