ليوم كنت مسشوره شعري و قاعده بنشر ، و كان هو ورا الخزانات كالعاده ، طلع أبوه ع غفله عالسطح ! أنا خف عقلي و صرت ألم الغسيل عالسريع ، راح أبوه كبس عليه ورا الخزانات ! و سمعت جمله " بتدخن يا ابن الكلب ؟ " سحبو أبوه و شحطو قدامي من خزوق مناخيرو ، و هو يحكيلو " ولله اول مره ولله اول مره و آخر مره " ، مسكو أبوه و علقو ع عامود الستالايت ، و جاب حبل ، و ربطو بالعامود ، و مسك بربيش و نزل جلد فيه ع اجريه و هو حافي ، هاد كلو ونا ماسكه دشداشه امي و صافنه فيهم ، أبوه خلص القتله و حكالو خليك مربوط هون الليله يا كلب ، و نزل ، 
