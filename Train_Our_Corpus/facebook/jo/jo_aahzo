بعد ما طلع الفجر و خلصت تكبيرات العيد و رجعنا من الجامع ، فتت دغري لبست اللبسه و بليت شعري و عبيتو بكل ملونه و لبست كندرتي ، و رحت قعدت بالصالون كإني ضيوف بدارنا ، و قال مستحيه ، و براقب بنفس الوقت تحركات أبوي و بقيس المسافه بينو و بين محفظتو الي بجيبه بنطلونو الي ع علاقه الاواعي جوا ! و كل شوي اوشوش إمي ونا بعلك توفي و مش راضيه تفك عن سناني و ريحه القهوه بتفيح مني " متى بابا أه ( صوت علك ) أه بدو يعايدنا ( صوت علك مع بخار ماء ) " ! 
