مرقت أول عشر دقايق ! وحنا لسا بنفس المكان الي ركبت منو ! أزمه رهيبه ! شوب ساحق ! و فوق هيك الباص مشغل شيله ، من هدول الي بنعسو تاعون طريق جرش ! صرت كل شوي أنقز ألاقي حالي كاينه غافيه و راسي واقع ع كتفي ! رحت عبطت شنتتي مع انو فش فيها غير ليرتين و نص ، و علبه عطر خالصه ، و سندت وجهي ع قزاز الشباك مشان ما يضل يلولح زي راس الكلب الي بحطوه ع تابلو السياره ! و من الشوب و الحم ، وجهي بلمع ، ملمسو مائي ، ممكن ازا بتحط إصبعك ع وجهي ، يغوص و يسلم ع جمجمتي ، قد ما أنا سايحه ! 
