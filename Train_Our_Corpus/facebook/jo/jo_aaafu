واقفين و بتهامسو و بمسكو ايدين بعض و مؤمن بقلها رح اتزوجك غصب عن الكل و هي بتقله بدي أربع ولاد بس ! رحت أنا بعد ما كنت واقفه و مبحلقه عيوني زي البومه ، ع نفس البحلقه بدون ولا رمشه تناولت تلفوني و سلختهم صوره ، و سكرت البرداي و سندت ضهري عالشباك و سحسلت تا وصلت الأرض ، و ضميت ركبي ، و فتحت النت ع تلفوني ، أشوف وين مؤمن تبعي أنا الطويله المربربه الي صرلها اربع سنين متخرجه و كل خمس أيام بتنتف حواجبها ! 
