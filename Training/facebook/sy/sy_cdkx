وبلش الدكتور يفحص بأخي ويشوف جرحو قالولي راح نوفتو العمليات جرحو ملتهب سألتو للدكتور الله يخليك طمني عليه قلي سارقين كليه من كلياتو وبنحمد الله انو الكليه التاتيه قويه راح نوفتو شويه تطهير وتقطيب منيح وعن اذنك هلاء لان كمان في اطفال كتير نفس حالتو انا بقيت نص ساعه وانا انطر طلع اخي من العمليات وانا قلبي بدو ينطف عليه ونسيت نواف اللي كان مرافقني وانا ماحسيت عليه بعد نص ساعه طمني الدكتور وقلي هو بخير الحمد لله راح نتركو ليفيق من التخدير ويرتاح يومين عنا يومين كاملين مرقوا متل سنتين وانا غافيه جنب اخي وحاضنتو ومن فاق اخي متل روح كانت طالعه وربنا ردها لجسمي فرحتي مابتنوصف واخي اللي طول الوقت يقلي دودو ياحبيبها لدودو خلص ياعمري انا هون معك راح اربطك بقلبي مشان ما تروح مني بعد دقايق دق باب غرفه المشفى وانا فتحت الباب كانت خالتو ام نواف بوست على راسها لولا فضل الله ومن ثم فضلها ما لاقيت اخي بالمره الحمد لله 
