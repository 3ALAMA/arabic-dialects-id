كان نفسي بهي اللحظه اركض لعندو بس اتخبى ورا ضهرو و قلو عن كل شي عشتو و كل شي مريت فيه كان بدي قلو شو عملت بسببو و شو عانيت كنت بدي احكيلو كل شي يمكن كانت مجرد ثواني الي حسيت فيهن اني خلص صرت انسانه سعيده والله حقلي كل شي بتمناه ثواني لوقت ما مرت صوره سمر بين عيوني وقت الكاسه من ايدي و انكسرت و انجرحت ايدي ركض لعندي و شفت اللهفه بعيونو شفت قديش خايف علي مسك ايدي ليشوف الجرح سحبت ايدي و و حاولت اتماسك وقلتلو بنات الناس مو لعبه بايدك انا شفتك شفتك تحت العنبه انت و سمر انت جرحتني و دست على مشاعري بكل انانيه و هلا بدك تعيشها نفس الاحساس لا بعتزر ما رح اسمحلك البنت الي برا بتحبك روح لعندا كان واقف مصدوم سكت شوي وقلي وانتي ما بتحبيني قلتلو ما بهم ما بيعني شي انت اخترت طريقك وانا مو لعبه بايدك قلي بس انتي تغيرتي كتير مو يوم ولا شهر ولا سنه اربع سنين كنتي وحده تانيه بعونها في شي بيخوف حكيك كل الوقت كان غريب تحملت كتير وكابرت كتير لاني بعشئك بس ما قدرت اعمل شي ولا شي تغير و هلا اول ما شفت مرام الي حبيتها رجعت دق قلبي انتي الوحيده الي حبيتها وبدي ياها بس انتي كنتي غريبه عز علي انو ما بعرف الي مريت فيه انوجعت انو مو فاهم انا قديش تحملت وانا مجرد طفله مسكت ايدو وقلتلو تعال طلعنا من الباب الخلفي ومشينا ناح البيت المسكون سحب ايدي بقوه وقلي مجنونه انتي ما شفتي شو صار بسمر وين ماخديتنا لهناك قلتلو لا تخاف بوعدك ما يصير شي بس ازا بتحبني تعال وصلنا لعند الليمونه كانت يابسه ونشفانه لاني انا كنت ضل اسقيها بس بعد الي صار ما عاد سقيتها ابدا ولا عاد رحت لهنيك قلي طيب شو بدك قلتلو هون هون انا تغيرت حكيتلو كل شي بالتفصيل كل شي شفتو وكل شي مريت فيه حكيتلو كيف كرهت ابي و كيف كنت ادعي انو يموت كيف لما كنت اسمع خبر انو جاي اعرف انو في اطفال جداد رح يموتو وما اقدر اعمللهن شي حكيتلو كيف صوتهن يضل باداني وهن عم ينادوني لساعدهن قلتلو اني كنت بحاجتو و بحاجه امي قلتلو اني كنت خايفه كتيير و الحمى الي كانت تصير معي كانت بسبب هاد الشي انو انا طفله كبرت وريحه الدم علقانه بأنفها و الخوف معشعش جوا قلبها طفله كانت تتمنى تملك الشجاعه لتنقذ اطفال ما الهن ذنب بقرف ابوها و حكيتلو كيف كنت ما ارضى اكول بالبيت لان اعرف انو هالمصاري و الاكل مغموس بدم الولاد الصغار كنت ضل اهرب لعند خالتي واكول عندها لما موت من الجوع خلصت حكي و تركتو و خفت ضل ثانيه زياده بمكاني بدي اركض ع البيت بدي اهرب من عيونو ما بدي شفقتو بس بدي يعرف الحقيقه ما عدت قادره خبي هالسر اكتر وقفت لاحكيلو شو عملت بسمر كنت بدي اعترفلو شفتو قاعد ع ركبتو وعم يبكي اول مره بحياتي بشوف دموعو ابراهيم الي ما بتهزو جبال كان مكسور و قاعد ع ركبتو وعم يبكي متل الصغار رجلي كانو بدهن ياخدوني لعتندو لامسح دمعتو بس لا لا انا محدا مسح دمعتي لا هو تركني وتخلى عني لا هو هلا مو الي هو لسمر وانا ما بدي ياه ابدا رجعت عالبيت وسمر انتبهت علي اني مو ع بعضي وسالت عن ابراهيم حاولت اتهرب منها و مرت الايام وما عاد شفت ابراهيم بنوب بيوم من الايام كنت نايمه و لا حدا عم يصحيني ويقلي لك قومي قومي كنت كتير نعسانه قلتلهن اتركوني نام رجع الصوت يقلي لك حاجتك نوم وسحبت من علي الغطا فتحت عيوني معصبه وبدي خانق و ما سدئت لما شفت سمرر واقفه وعم تضحك وعم تنط متل المجنونه و تصرخ بصوتها صرت ابكي وهي اول مره ببكي من الفرح حسيت كان شي كابس ع صدري و انزاح سمر رجعت منيحه 
