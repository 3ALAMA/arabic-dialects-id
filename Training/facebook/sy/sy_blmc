ندهت لامي ولخالتي و للجيران الكل كان خايف عليها و فكروها ما عاد تحكي لان فاتت البيت المسكون صارت العالم تزورنا و تباركلنا والكل اجا الا ابراهيم وشفت بعيونها كيف عم تدور عليها بين الكل قلت رح روح جيبو رحت ع بيتهن و انا ماشيه خفت خفت تحكيلو انو انا عملت فيها هيك بس قلت لا وقت اني خاف راح من زمان انا هلا ما بخاف من شي وانا غلطت ومستعده واجه غلطي و كملت طريقه قلتلو ما سمعت انو سمر رجعت تحكي ضل معطيني ضهرو قلي طيب شو اعمل القريه كلها سمعت شو المطلوب قلتلو جد انك بلا احساس البنت مو فرحانه بشي بدها تشوفك قوم معي و بالغصب لرضي يقوم و صار يقلي انا جاي بس كرمالك فتنا وبس شافتو ابتسمت وفتح وشها وضلو واقف بعيد وانا قلبي عم يوجعني اني جبتلها ياه بايدي حاولت اطلع من الغرفه واتركهن مع بعض و سمعت صوت خالتي عم تندهلي رحت والكل كان ساكت قلتلها ايه خالتي خير ابتسمت وقالتلي خير خير مسكت ايدي و اخدتني لعند ابراهيم و شبكت ايدينا قالت ابراهيم رايدك ع سنه الله و رسولو وطلب مني اخطبك وما كنت شايفه الوقت مناسب مشان سمر بس ليكها اسم الله عليها متل الغزال ما بئى فيها شي و خلي الفرحه تصير فرحتين اتطلعت بابراهيم كان يضحك ومسك ايدي وشد عليها وامي كانت تزغرد و من بعيد لمحت سمر وبعيونا في دمعه بعدت ايدي عن ايدو وقلتلو لا قلي شو قلتلو حكيتلك لا لازم عيد يعني لازم عيد الكل سكت وانصدمو وهن عارفين اني بموت عليه وهو حلم حياتي اجت سمر قالتلي ليش لا بدحك تكملي مسرحيتك بدك تضلي مفهمه الكل انك الحبابه المسكينه وانتي متل الحيه حتى ا ضحكتي علي وخليتيني ارجع اوثق فيكي خليتيني وانا باضعف حالاتي حبك واتعلق فيكي وكنت عم تلعبي من ورا ضهري لتاخديه مني مو هيك ظ مو هي خطتك صح عم احكي انصدمت بحكيها ليش هيك فكرت فيني وانا لهلا محرمه حالي على اكتر مخلوق حبيتو مشانها ليش لما تحب حدا من قلبك بيطعنك بضهرك ليش قلتلها لا والله انتي فهمانه غلط انتي اختي انا ما بدي شي والله تعبت يا سمر امانه لا بئى تزيدوها علي ابراهيم قلها انا مو ذنبي فهمها احكيلها يا سمر انا غلطت بحقك بس مو بقصدي تدخل ابراهيم وقلها ليش عم تحكي مع مرام هيك كل شي عملتو كرمالك و هي الي انقذتك واهتمت فيكي وهلا عم تردي المعروف بالنكران انا وياها منحب بعض من ونحنا صغار يمكن انطفى هالحب فتره بس بعمرو ما بموت لانو اقوى من اي شي انا اسف اني اوهمتك بشي فكرتو حقيقي جواتي بس انا والله بحبها هي ما رح اسمح لحدا بعد هلأ يجرحها ما رح اسمح لحدا يبكيها لا انتي ولا غيرك مفهوم الكل كان ساكت وانا كنت عم فكر بردت فعل ابراهيم بس يعرف انو انا السبب بحالتها شو ممكن يفكر فيني رح يرجع يكرهني حاسه حالي بدوامه الكل كان ناطر سمر تحكي وانا حسيت رح احكي كل شي و ارتاح لان ما عاد متحمله وقفت بين سمر و ابراهيم قلتلو بكفي بكفي انا السبب ابراهيم استغرب قلي انتي السبب بشو قاطعتو سمر قالتلو هي السبب بأني رجعتلي صحتي وعافيتي و طلعت من الغرفه و راحت تضب اغراضها فررحت كتيرر فرحت فرحت فرحت خيرات الله ما كنت حابه يفكرني اني كزابه و اني ما تغيرت لحقتها و تشكرتها كتير هي تبكي وانا ابكي قلتلها والله اسفه ابتسمت و قالتلي الله يهنيكن ومبروك سلفا سامحيني ما رح اقدر احضر العرس احترمت قرارها وما قدرت افرض عليها تضل لان بعرف هالشي صعب و دعتها و اتفقنا نضل نتراسل ع طول ونتطمن ع بعض و وعدتها زورها بعد شهرين كان كل شي حلو كل شي كامل متل الحلم سهرنا نحنا وبيت خالتي عملنا حفله ما ردت ابراهيم يبعد عني ولا ثانيه بس صارت الساعه و دعني وهمسلي بعد اسبوع ما رح اسمحلك تبعدي عني ابدا ضليت للساعه صليت استخاره ودعيت رب العالمين يهنينا مع بعض و ضليت فكر بمستقبلنا لحتى قدرت نام غفيت وكنت تعبانه كتيرر صحيت الساعه الفجر و انا عرقانه و عم ارجف شفت كابوس شفت حلم كتير بشع شفت الاولاد لما كانو يبكو وقت شفتهن كان في رجال بس ما كان مبين وشو كان عم يضرب الاولاد كان معطيني ضهرو وقتا ما قدرت شوفو بالحلم فتل وشو لعندي وشفتو كان الشب الي عشقتو كل عمري و حاربت كرمالو 
