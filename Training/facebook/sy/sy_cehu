وحكالي الله يسعدك بلاها مابدي حسام يعرف حكتلو لاتاكل هم انا بلاقي طريقه حسام مايعرف واتفقت انا وعمو ابوخميس افوت عندها جهزت حالي واخدت الولد ونزلت على المخزن ومن فتت قلبي وقف شو هاد المكان هاد مكان للتعذيب وريحتو النتنه ولفتت نظري دور عليها لقيت وحده شعرها بلش يطلع فيه الشيب وحجمها صغير و وجها للحيط خفت بالاول وشدني عمو ابو خميس وقال بلاها خلص خلينا نطلع لامستحيل بدي فوت واحكيها فتت لعندها وقعدت جنبها ومعي الولد ومن سمعت صوت الطفل دارت وجهها وشدتو مني بكل قوه وتبكي تقلي يزن يزن وتصرخ قلتها اتركيه اتركيه هو ابنك بس اسمعيني اسمعيني مسك اديها عمو ابو خميس وقعدت قبالها قلتها هاد ابنك لالك انا حاميتو من حسام لاتخافي انا جبتو لالك مشان تشوفيه انا بعرف انك بتحبيه انا راح ساعدك وراح جبلك الولد كل يوم تشوفيه حتي تحضنيه واتطعميه فجأهبلشت تبكي وانا قربت عليها حضنتها حضنت جسم بنت صغيره او عجوزه صغيره مابعرف شو صاير معها واقنعتها اني راح ساعدها عمو ابو خميس يقلي اسرعي راح يوصل حسام انا اخدت الولد بسرعه واطلعت وهي تصرخ يزن وانا على الدرج سمعت سياره حسام وصلت خفت وركضت لفوق وانا عم ارجف من الخوف ومن يلي شفتو ويوميا نزل لالها الطفل تشوفوا بس ماكان حل هي بلشت تهدى وترتاح قبالي بس المشكله انا اذا عرف حسام راح صير بمكانها يوميا فكر وقلبي يوميا يوجعني جسمي بلش يتغير الذبول والنحافه بدت تظهر عليه فتت الحمام كنت اكره اطلع الميزان بس من وقفت عليه لقيت وزني و وصل حسام بلش يلاحظ علي وعلى جسمي وعلى طول يطلع فيني على الرايحه والجاي وانا خلصت لقيت الفكره اللي تنقذني وتنقذ ام يزن ويزن لازم استغل ذبولي لازم ارجع اقوي 
