انا متزوجه من شي سبع سنوات جوزي منيح وعلاقتنا منيحه نوعا ما بس عندي مشكله اني جوزي بحسه بارد نوعا ما ما بعبر كتير عن حبه او عاطفته ما بعرف اذا بحبني ول لا تصرفاته عاديه وبعاملني بالمنيح عمره ما مد ايده علي كريم علي بالمصروف ما عمروا حاسبني قديش بصرف قديش رجعت مصاري برن وبسال لما يكون بالشغل عني وعن الاولاد وفيه صفه منيحه دايما بس نتزاعل هو ببادر بالصلح انا ما بتذكر اني عمري انا اللي راضيته صار في موقف بينا حسيت اشي جواتي انكسر لقيت عنده محادثات بالماسنجر مع وحده كان يحبها زمان قبل ما نتزوج وهيه تزوجت وعندها ولاد وببلد تانيه وباعتلها صوره الاولاد وبسال عنها والحكي كان كله حكي عادي ما في حكي حب او اي اشي وانا انجنيت وما خليت فيه وكنت ناويه اتركه بس اتصالحنا وطلب فرصه واعطيته مشان ولادي و وضعنا هلا تمام بس بضلها حازه ببالي واحكي معقول ما بحبني هلا حاليا تزاعلنا كنا طالعين بالسياره عشان يوصلنا عند صحبيتي وصار يصرخ علي ويحكيلي ضروري كان تروحي ومشوار وشو بدك بالهروحه وانا عصبت وحكيتله بطلت اروح ورجعنا عالبيت وهاد الحكي الو اربعه ايام ما بحكي معاه الا للضروره وهو قبل يومين حاول يصالحني ورفضت وعايشين ببيت واحد بس ما بنحكي مع بعض الا نادرا 
