واقفين و بتهامسو و بمسكو ايدين بعض و مؤمن بقلها رح اتزوجك غصب عن الكل و هي بتقله بدي اربع ولاد بس رحت انا بعد ما كنت واقفه و مبحلقه عيوني زي البومه ع نفس البحلقه بدون ولا رمشه تناولت تلفوني و سلختهم صوره و سكرت البرداي و سندت ضهري عالشباك و سحسلت تا وصلت الأرض و ضميت ركبي و فتحت النت ع تلفوني اشوف وين مؤمن تبعي انا الطويله المربربه الي صرلها اربع سنين متخرجه و كل خمس ايام بتنتف حواجبها 
