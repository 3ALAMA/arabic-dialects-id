وشو حدود الزماله اللي تربيتي عليها حكي مش بالشغل مثلا مزح وتمصخر انا شايف انه خساره فيكي لأكثر من سبب وراح اذكر الأسباب بس الواضح انه كل هالحوار ما كان راح يصير لو انك مفهميته انه هاي مبادئك قبل الخطبه مش تنافقيله انك الملاك النازل من السما وبعدين تتكشف حقيقتك شوي شوي اولا غيرته دليل حبه ولو ما عنده ثقه كان ما خلاك تشتغلي غريب لوين وصلنا المره منكم بدها تعشق وتتمعشق ويكون زوجها فري معها وبالأخير بتيجي بتشتكي انه ما بغار وإن صار يغار بطلعوه شكاك وانه مافي ثقه الزلمه بقللك انه واثق فيكي ومش واثق بزملائك وانه معه مليون بالميه لانه ما بفهم الشب الا الشب والبنت لما تمزح من باب الزماله اللي قبالها ما راح يفهمها هيك ثانيا انك بتشوفيهم كل يوم هاد مو دافع للي بتدعيه لأنه المحترمه محترمه وين ما كانت مش مع مين كانت ثالثا لازم تخبريه وتوخدي رأيه بكل اشي لأنه راح يصير الولي عليكي وهو اللي راح ينسأل عنك يوم القيامه رابعا لما يشوفك بتهتمي بلبسك لما تطلعي بس بغض النظر وين رايحه معناته معاه حق انك بتتزبطي للناس وشو خص الثقه بنفسك بلبسك هو بس كلام وخلص من وين جايبين هالأفكار خامسا مجرد دفاعك عن زملائك دليل انه عندك اشي غلط لأنه بتقدري تفهميه اياها بدون دفاع وعصبيه ممكن بالأسلوب الحلو والروقان والأدله والمسايره والصدق وبكفي اقللك عصبيتك دليل تمردك وقله حيلتك لأنه بحكي صح وما عندك جواب سادسا بناءا على ما ذكر لما تيجي تحكيله بكره رايحه لعند الدكتور طبيعي انه يعصب لأنه سياسه الأمر الواقع ما بتمشي معه نصيحتي الك افسخي الخطبه مش عشانك وإنما عشان ما ينصدم فيكي بعدين هاد فيما لو كنتوا خاطبين او انعدلي وكوني زي ما بده ولا تردي على حدا مين ما كان لأنه اللي بده الك الخير ما راح يخرب بيتك وأخيرا ما راح اتفاجأ انك ترجعي تكتبي هون وتقولي خطيبي تركني لأنه اكيد وصل حده معك 
