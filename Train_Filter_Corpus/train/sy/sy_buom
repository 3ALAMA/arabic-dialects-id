 بس اوقات الحياه الزوجيه بتقلب زهق و نكد و انا بصراحه ما بحب الزهق بتشائم منه عشان هيك كان لازم ادور على ريم مين ريم ريم هاي حبي القديم اتصوروا انها لهلا ما اتزوجت لأنها مش قادره تنساني و لسه بتحبني مين حكالكم انه ما بيجيها عرسان امبلى اجاها كتير بس هي مش قادره تنساني و بعدين احنا منحكي على الانترنت و كل واحد لازم يكون اله مساحه بحياته الخاصه و انا مش عم اضر حدا كلهم ساعتين تلاته كل يوم المهم بالاخر ميس ما تعرف عشان ما تنجرح مش عشان ما بدي وجع راس و بدي اضل ماخد راحتي بس وين مشكله ميس انها ذكيه طول عمري بكره المرأه الذكيه و عرفت ميس و اتخانقنا و ضربتها و لأنها مستوره و بنت عيشه و لأنها بتحب يوسف اكتر من حالها رجعت صالحتني بس انا وعدتها ما ارجع احكي مع ريم بس الزهق ما رحمني و ريم مش راضيه تنساني و ديل الكلب عمره ما بنعدل 
