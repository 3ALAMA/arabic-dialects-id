 الصبح كان صوت امي معبي الدنيه عم تدور على سمر صحتني و هي خايفه و مرعوبه و صارتع تقلي وينا وينا كنت ناسيه كل شي صار نمت من التعب وما حسيت بشي لما وعيت انو طلع الضو و سمر بعدا هنيك جمدت بمطرحي خفت خفت خفت خفت دورت ع المفتاح و قمت بسرعه لروح لعندا وصلت لعند باب البيت و وقت و انا عم اتفرج على ابراهيم وهو عم يركض وينادي باسما كان متل المجنون عم يركض و يصرخ تزكرت اديه كان يحبني و اديه كنا مبسوطين انا شو عملتلو ليتركني بشو هي احسن مني رجعت فتت على غرفتي و خبيت المفتاح صار المغرب حسيت بجوع والكل كان مشغول وهن عم يدورو على سمر كنت بدي بس روح اتطمن عليها بس الكل عم يدور برا ما فيني اطلع اكيد حدا رح يلمحني ويلحقني رح استنا لتعتم الدنيا و بعدا بطلع صارت الساعه الكل رجع ع البيت و امي عم تندب وتصيح و تفكر شو بدها تقول لرفيقتها الكل رجع الا ابراهيم ما كان عررفان انو بتصرفو هاد عم يزيد النار جواتي مو عرفان انو عم يضرها اكتر ما يساعدها خبيت خبز و جبنه و اخدت المفتاح و رحت هالبيت جد بخوف كتير سميت بالله وفتت قربت من باب الغرفه ما سمعت صوتها ابدا ارتعبت كتير صرت اتخيل مناظر كتير بشعه خفت افتح الباب قررت اهرب ما عندي الشجاعه افتح الباب البنت ما الها اي صوت خلص انا ما فيني اعمل شي انا لازم اهرب لفيت ضهري و بدي اطلع سمعت صوت نقر ع الباب نقر خفيف متل خرمشت القطه رجف قلبي رجعت قربت قلتلها سمر هاد انتي رجعت سمعت صوت النقر ع الباب قلتلها سمعيني صوتك لافتح الباب انا خايفه افتحو ما جاوبت قلت مستحيل افتح لو كانت سمر كانت حكت شي ما فيني افتح الباب رجعت فكرت انو يمكن من الجوع مو قادره تحكي او انها خايف ويمكن زعلانه مني انا لازم طلعها بسرعه بلا ما يصرلها شي ازا ابراهيم حبها ف هاد مو ذنبها انا لازم رجع حبيبي الي بالهداوه مو بهيك طريقه اصلا كان رح يجن عليها و بعد تفكير طويل و وقت كتير تزكرت اني بالبيت لحالي وخفت و قررت افتح الباب و اخود سمر و نطلع من البيت بسرعه حطيت المفتاح بالباب غمضت عيوني و فتحتو 
