 ويحطلنا اكل مسلوق وصرت اتصل ع اهلي واحكيلهم بحطولنا اكل ني بدي ارجع لعندكم حكالي ابوي بتفكروها لعبه قلنالكم انو سفر وغربه بس انتو تنطو وتقولو بدنا نسافر بعد اسبوع اجت علينا مشرفتنا حكولنا عالفحص الطبي فحصنا كل جسمنا بعد يومين رجعونا عبيت القاصرين الهاوس مدغوسا بلالماني وحطونا بمدرسه وبلشنا دراسه وبعد شهر اجت نتائج الفحص الطبي وطلع معي فتحه بالقلب واخي سيف مرضو المعروف لي حكيتلكن عليه بلشو يعطو سيف ادويه واعطوه حميه غذائيه وانا بلشو فحصي مره تانيه اسوع بالمشفى واسبوعين بالبيت لهيك لقررولي اول عمليه بشهر وقتا حكى مع اختي المترجم وتواصلو مع امي انو نلازم نعملو العمليه ضروري هل انتم موافقون ع ان يوسف يدخل العمليه حكت امي انا بعثت ولادي عالمانيا ليتعالجو وكلشي موافقه عليه طالما هالشي بخليهم يتعافو طلع سبب توقف نموي فتحه بالقلب الي ماحدا اكتشفا لادكتور بسوريا ولا دكتور بلاردن بس فحصولي دمي عرفو نفس ضيق التنفس الي انا كنت فيه والسعله الي ماكانت تنتهي ب29 عملولي عملي قسطره ضلت اختي تتواصل معي وتحكيني صوت وصوره وتقلي لاتخاف متل نغزه الابره مارح تحس عشي يوم29 عملولي العملي حطولي اجهزه كتير مابعرف كنت خايف كتير بس كانت اختي تقويني وتقلي عادي وصلي وادعي لرب العالمين ضليت تحت العمليه من الساعه الصبح ل12 الظهر طلعت من العمليه وضليت بالمشفى اسبوع وكانو يجو علي اخوتي والمشرفات و ولاد خالاتي الي ماقطعونا وضلو جنبنا بعد اسبوع طلعت وكنت مفكر اخر فوته الي عالمشفى 
