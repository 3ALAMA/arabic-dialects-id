 كانت مرميه قدام الباب عررقانه كتير و وشها اصفر حتى انا خفت قرب عليها عيونا كانو حمر مسكت رجلي و كانت تبكي بدون صوت خفت كتير منها حسيت حركتي انشلت ضليت مطرحي و هي ضلت ماسكه رجلي نزلت لعندا بعدت شعرا عن وشها كانت كتير خايفه خدودها الورديين و وشها الصافي كان شاحب كتير حاولت جلسها و كانت ترجف قومتها و طلعت ع الجنينه قلتلها سمر انا اسفه والله ما بعرف شو صارلي خلص اهدي ما في شي انتي منيحه كان كتير عتمه كانت ماسكه بتيابي متل الطفل الصغير ماسكتن بقوه وما عم تتركني حاولت طعميها ما رضيت ضليت اسالها شبك ما ردت بعد ساعه صارت احسن شوي قلتلها سمر امانه خلص اهدي مشان نروح ع البيت الكل عم يدور عليكي وهون كانت الصدمه صارت تقلي ئائا ئا انا ما افهمت شو يعني ما فهمت بس توضح بعدين انها انخرست من الرعبه طول الليل كانت خايفه كتير و بسبب الخوف انخرست بسببي انا صارت بهل حاله بدون تفكير قومتها ع البيت وبس شافوها معي الكل جن وما فهمو ليش هيك حالتها وانا ما عرفت شو بدي قلهن فوتتا امي حممتا و بدلتلها تيابها و طعمتا شوربه كانت بالتخت والكل حواليها الكل كان ناطرها تحكي مفكرينها لسه تعبانه و كل شوي ينطروها تحكي وابراهيم ما عم يبعد عنها وعيونو معلقه فيها و هي كانت خايفه منو بعد صبر طويل الكل اتطلع فيني وقلي من وين جبتيها اتطلعت فيني سمر تطليعه ما عرفت معناها ابدا قلتلهن انها كانت بالبيت المسكون وما بعرف شو اخدها لهنيك و هي انصدمت من اجابتي نزلت دمعتا و لفت وشها ع الحيط و نامت 
