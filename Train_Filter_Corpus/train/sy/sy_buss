 بعد ركبنا سياره اجره ع مقدونيا وكل الوقت خايفين شوفير التكسي يغدر فينا ويسلمنا وصلنا لمحطه وهونيك كان في شرطه تخبينا لراحت بعدا اخدونا شباب وحكولنا انزلو من تحت الشيك خفت يكون في الغام ضلينا بمقدونيا يوم وبعد نزلنا من تحت الشيك وشفنا ناس كتير شي سوري شي عراقي من مختلف الجنسيات ومشينا معهم بعدا وقفنا عند نقطه عرفنا انو هي بتنقل الاجئين بالقطارات والباصات سجلنا وكان اسمنا لتاني يوم قعدنا بخيمه من نايلون قاعدين ع بطانيات رقيقه كتير وقتا اخي الصغير ارتفعت درجه حرارتو وصار يرجف وكنا النا يومين مو اكلين جابولنا توست عليه مربى قطعه قطعه لكل واحد واشتدت حراره اخوي الصغير الي بدو يسالني عن اخي الكبير كان لساتو بتركيا ونحنا و ولاد خالاتي كانو بالنقطه هي في دكاتره اطباء بلاحدود والصليب الاحمر ركضت لعندهم وشديت دكتوره وجبتا لعند اخي بحكم مابعرف احكي غير عربي جبتا ونقلو اخوي وحطولو متل الحرام بس بلاستيك حكو بتعطي حراره للجسم واعطوه دوا واعطونا كل واحدبنطلون وبلوزه لانو اواعينا رميناهن بمقدونيا لانو كلن مي ولبسنا واجا دورنا حكولنا انتو بالباصات ركبا بالباصات ومن التعب نمت وما وعيت ع حالي الا بفيقوني وحكولي وصلنا الدوله لقيت قلم ودفتر وكتبت اسماء الدول الي ضايلين علينا لانو رحلتنا كتير تعب الدوله هي البوسنه ما ضلينا فيها كتير يمكن نص يوم وطلعونا بقطارات ع كرواتيا بكرواتيا كتير تعبت بطلت اتنفس نفسي كان يتقل وحسيت حالي بدي موت بعدا ركبونا بباصات ع سولفينا قعدنا هونيك ويجبولنا بسكوت ويحكولنا هاد البسكوت مابتحسو بالجوع بس ناكل بسكوت ومي وبعد طلعنا بباصات عالنمسا بالنمسا عالحدود حطونا بمخيم مشان نطلع بقطارات عالمانيا سجلنا اسمنا واسمنا كان بعد يومين ليصحلنا مكان لانو مان ضغط للاجئين كتير بهاليومين الي قعدناهن بالنمسه صحتي كانت عم تتراجع اجو علينا من الصليب الاحمر وبلشو يحكو معنا واعطونا العاب ودفاتر رسم والوان وكان اكلنا معكرونه والفطور توست ومربى وهاد الاكل مو متعودين عليه بس الجوع كافر واكلناه بعد يومين ركبنا عالمانيا وصلونا ع ميونخ وحطونا بكامب هونيك انا و ولاد خالاتي واخي الصغير سيف 
