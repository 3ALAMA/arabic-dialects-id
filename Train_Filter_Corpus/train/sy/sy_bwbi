 بلشت جرها لعندي لعندي بالليل بعتم الظلام وصلتها لعند البيت اللي انا فيه كان نفسها وقف ماعاد لالها انين او صوت ارجعت لعند اختي وبقيت انا واياها بالبيت لعند ما شق الفجر وهدي الوضع غفيت فقت لقيت اختي مزرق وجها وجسمها بارد كانت اختي الصغيره مفارقه الحياه كان دمها مصفى ماحسيت عليها كانت صغيره مابتعرف الوجع بقيت ساكته لفارقت الحياه كانت اختي متصاوبه بخصرها بشظيه صرت ابكي بحرقه اطلعت اشوف حد من اهلي امي اللي سحبتها لعند الباب كانت جسمها و وجها من كتر الشظايا ماباين منو شي ابي بس لقيت جكيتو واخواتي كانو مستشهدين كل يلي كانو معنا مابقيان منن حد بقيت لحالي المكان مرعب الشهداء بكل مكان الاطفال والكبار مابنسى هاداك اليوم وصلت لمكان لاتخبى فيه ومعاناتي ماخلصت 
