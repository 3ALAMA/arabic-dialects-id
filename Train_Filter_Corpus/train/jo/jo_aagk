حسيت بتأنيب الضمير و سحبت حالي زي الحيه الزعلانه عالدار و معرفتش افهم شو يلي عملتو تاني يوم و انا مروحه من دوامي طلع بطريقي مؤمن و معه كل ولاد صف سابع ج و جايبين شعبه ب معهم انا شفتهم هيك واقفينلي طلت تلفوني و عملت حالي بحكي فيه و غيرت طريقي بس بعد ما اعطاهم مؤمن الاشاره و قلهم هيها لقيت حالي بغرفتي بلاهث و كعب كندرتي مكسور و بنطلوني معفر و اجري مش حاملاتني من الرعبه بالزبط زي لما كنت اهرب من كلب حارتنا المرحوم جربع 
