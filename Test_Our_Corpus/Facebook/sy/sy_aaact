( قبل سنوات بالزبط . . يوم تكريم اوائل طلبه البكالوريا . . قابلت احمد بالحفل الختامي للطلبه كان جالس جنبي كان جاي يحضر حفل نجاح اخوه زين اللي كان الاول على المنطقه وانا الثانيه . . من قابلتو بلش حديثي معو على فرق البسيط اللي بيني وبين اخوه زين . . احمد اللي عرفتو هاديك الفتره كان شخصيه جدا عملاقه وذكي فوق العاده ومحترف بكل شي كان متفوق لابعد الحدود كان هو الشخص الوحيد يلي كان عم ينافسني . . احمد شخصيتو كتير رائعه هو طويل وصاحب بشره برونزيه لاعب كمال اجسام وعيونو سود وشعروا من الشعر الغزير الشي المميز فيه هي لحيتو السودا اللي فيهن شعرات حمر وهني اكتر شي جذبوني فيه . . شخص هادي بطبعو ودقيق وحركتو خفيفه . . . وغامض لابعد الحدود حياتو كلها مبنيه على الالغاز كنت دائما ادخل بسباق معو لافهم طبيعه الاشياء اللي بحكيها . . عشقو يفك شي ويرجع يركبو . . . بحب دائما الاشياء العطلانه . . . مدتي اللي عرفت فيها احمد كانت بس سنه بس الاحداث اللي صارت بهاديك السنه هي اللي ماخلتني انساه لاحمد . . بلش تواصلي مع احمد على برنامج الهوتميل بالاجازه الصيفيه بالبدايه كنت انا واحمد بسياق حديثنا بالبدايه على العلم والابحاث والتخصصات يوم عن يوم كانت علاقتي عم تكبر مع احمد تعلقت فيه لابعد الحدود . . كان مايكمل يومي من دونو او بالاخص هو حبي الاول ومن بعدو مالقيت حب . . كان حبنا برئ طفولي نوعا ما او يمكن مراهق بس انا ماكنت اعتبروا هيك كنت كتير حبو . . كان تواصلي على الانترنت وتقابلي معو بس مرتين بتذكر من رحنا نستلم شهادات البكالوريا هاي مره والمره التانيه رح خبركن عنها لاحقا . . سنه كامله خلتني اتعلق فيه . . لانو هو الشخص الوحيد اللي لقيتو نضيف من جوا هدفو اخلاقي وماوعدني لا بزواج ولا باي شي انا حبيتو لعقلو لفكروا ولاخلاقو . . بس هو مابين لالي اي خطوه عن حبو لالي . . بس من سؤالو عني دايما هو يلي كان يقلي انو هو بحبني . . . هاه . . نجي للحظه الحاسمه اللي فقرتنا عن احمد . . انا بلشت ادرس طب بجامعتي بس احمد بعدو ماكان مبلش شي او بالاحرى مانو دارس شي . . بلش يغيب عني فترات طويله ودائما يقفل موبايلو بالليل هالشي كان دائم يقلقني كنت اعتقد انو خلص هو تركني ولقى شخص تاني بحياتو . . انا كنت اتعذب كتير لانو فارقني بس بعدها اتعودت على وضع غيابو الدائم . . اخر لقاء صار بيني وبين احمد هو ببدايه الحرب نحنا كنا عايشين بمنطقه شويه قريبه للاحداث وابي يومها اخدنا على المشفى تبعو لانو اكتر امان . . كان المشفى زاحم بالجرحى والاطفال والنساء . . كنت قاعده بالطابق الارضي اللي فيه مكتب ابي وغرف العمليات من فاتو شبا ملتمين . . مغطين وجههن وحاملين سلاحهن كان ابي عم يركض لانو في جريح حالتو خطره بينهن . . 
