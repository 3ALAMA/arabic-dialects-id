اخواتي دائما يشتموني ويقولو عني غبيه . . ابي كتير طيب كان يحس اني منبوذه بس هو مانو بالبيت دايما بالشغل مشان يأمن لقمه العيش . . وامي يادوبها شغل البيت ورضى اخواتي الشباب ومشاويرها . . بيوم كنت عم خيط تياب للباربي تبعتي حسيت وقتها انو في شي نزل مني . . وكان ساخن قمت من مكاني وكانو تيابي كلهن دم كان عمي وقتها سنه خفت وماعرفت من وين هالشي عم يجي ماكنت بعرف شي . . قمت لانادي على امي بس هي رفضت تسمعني دخلت غرفتي وانا خايفه كنت مفكره حالي بدي موت غيرت ملابسي واطلعت لعند بنت عمي . . مروى . . . بنت عمري مروي بالوقت هاداك كانت خاطبه رحت لالها وانا خايفه ومو عرفاني شو احكي . . 
