خلص قررنا نطبخ شي من افكارنا بس المطبخ كان مقفول بقفل بلشنا نحسن انو هالافعال وراها مافيا وعصابه لعينه . . سرنا نتلوى بالبيت متل الديناصورات اللي عم تتنازع بعد شوي وصلت رساله على موبايلي وموبايل خواتي وكانت من اخي اسعد . . ( ( مرحبا خواتي الدلافيين صديقي جاي من المانيا وبدو يتزوج وحده منكم وبحكم انو صديقي مابدي يصبوا الضغط اول مايشوفكم لان انا قلتو انو خواتي ملكات جمال ) ) وبعد ماخلصت الرساله بلشنا انا وخواتي نتصفن في بعض معقول هاد العريس لالي اي لالي لان انا اقل من اختي ب كيلو وبلشنا نتشاجر على العريس اللي هو لو شافني ونحنا بنتقاتل ممكن يحفر قبروا بايدو . . بعد شوي اخي فات البيت . . وكان كميه الرعب والخوف على وجهه باينه . . وكان لابس درع وقائي خاف لنقعد فوقو ويفطس كان عارف نفسو فايت معركه ممكن يطلع منها بلا ايد وبلا رجل . . و اول مادخل . . . : - قبل كل شي لاتعصبو انا اخترت العروس بس مارح قول مين بتكون بس بشرط لازم تنحفو . . واللي تنحف اكتر لالها العريس الالماني . . شدينا اخي من مكانو شي من ايدو وشي من رجلو لنحاول نعرف مين فينا العروس . . بس مافي فايده ماكان في نتيجه . . بس اخي قرر يعيشنا على نظام قاسي مميت بمجاعه . . بالاول رفضنا بس اخي بلش يورجينا اجسام البنات الالمانيات وشي مخصر وشي مكسر وشي مشدود وشي ملفوف وكل وحده بحجم فخده بس . . . بلشنا انا وخواتي نفتح قنوات رياضيه ونعمل تمارين الصبح . . ومن التعب سارت اجسامنا موجوعه نشحط شحط حالنا لنروح مكان . . بس اخي ماتركنا ولا فقدنا الامل . . 
