. ( ( طلع حسام وبعد بوقت نزل وهو حامل بنتي وكامش ايد مرتو . . . جوزي كان مبسوط بحياتو كتير . . وانا يوم عن يوم عم اتعب كلو بسبب اللي عملتو . . . ياريتني كنت واعيه واستغليت الوقت اللي اعطاني اياه حسام لاتغير . . . حسيت مافي نتيجه . . . مع اني بلشت اهتم بحالي وببيتي . . . ومن يجي حسام ياخد البنت صرت اطلع بأبهى ما عندي قدامو . . . بس ماكان حتى يلتفت لالي . . . . . . وبيوم قلت لازم اعمل شي رجع جوزي لالي ماعاد فيني ابقى هيك . . . متل حيطه ببيت . . بيوم قلي حسام انو جاي ينام جنب بنتو بغرفتها . واذا انا حابه روح زياره عند اهلي ماكان عندو مانع بأغلب الاحيان انا بهيك وقت كنت روح وما ابقى بالبيت . . بس يلي فهمتو انو رولا كمان رايحه زياره لعند امها . . . نطرت حسام وقت الليل ليجي ينام جنب البنت . . وانا استغليت الموقف ورحت البست فستان ناعم وقصير وغيرت من حالي كتير . . . ومن دق الجرس . . . 
