: - بقيت انطر انا ورفيقي عبد . . شي ساعه لتأكدنا انهم راحو . . . وبمنشار الكهربا . . فتحنا الباب لقيناكي بأرضك مغمى عليكي . . اخدتك لبيتي هون . . واتصلنا على الشرطه مشان المكان . . . مابعرف شو صار . ان شاء الله يكونو كمشوهن . . لان البيت فيه صناديق مخدرات وهيروين وفلاكا . . وهاد يلي حقنوكي فيه . . . هاد بحول الشخص لزومبي بقولوا عنو المرأه الجميله من ارخص انواع المخدرات بصير الانسان يقطع ملابسو ويحك جلدو بشراهه وبتصرف بهلوسه وجنون مابكون حاس بشي واوقات بوصل للقتل او قتل حالو . . كان لو جرعه تانيه كانت قتلتك . . . لهيك اعطوكي مخدر تاني ينيمك . . . وهاد اللي جينا لقيناكي فيه بهاي الحاله . . . الحقن اغلبها اللي كانت موجوده احتمال يكونوا اطفال بعمر صغير اللي عم يتعاطوها . . . لان وجدو قائمه اسماء عريضه مع تواريخ ميلادهن واغلبهن مراهقين وسنهن صغير . . واحتمال يكونوا عم يستخدموهن بخلايا الارهاب . . . انتي وصلتينا عن طريقك لطرف خيط عم انلاحقو من زمان . . . 
