( ( ماكنت استبعد انو عمر ورا كل هالشي . . الحال اللي وصلت لالو فيه والفضايح والمصايب وخساره ابي تعب عمروا بالشركه . . كل هاد من ورا مثاليه عمر . . انا السبب مني . . ضيعت حالي وضيعت ابي وعائلتي باسم الحب كل نظره كان ابي ينظرها لالي وهو جالس كانت كل عتاب . . ولوم لالي كأن بقلي كنت عم انصحك بس انتي ماعم اسمعي لالي . . . وامي اللي طول الوقت تبكي . . وين مارحت كنت اعمل مصيبه خالتو ام كرم حاولت تهون على امي كتير . . . وانا يلي قاعده مافي حد يهون على قلبي بشي . . كذابه لو قلت حزينه على حالي . . انا بستحق كل شي صار معي . . . المصيبه يلي كشفتها من كلام امي انو كل القرايب والجيران والمعارف صار عندهم خبر انو بنت عامر اطلقت بسبب جنونها . . . واني بنت مجنونه . . . البنت المتعلمه المثقفه اقل شي صار ينقال عنها فقدت عقلها . . . طلب كرم من امي وابي يرجعو لان في عالم عم تراقب بيت اهلي ورفض اني ارجع معهن مشان ماينكشف امري . . وبالليل شي الساعه . . . دخل لعندي كرم . . طلب مني البس تياب دافين واجهز حالي لمشوار مهم . . . 
