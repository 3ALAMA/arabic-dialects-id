كانت تحكيلي عن تضحياتها معهم ، كيف لما ابوهم تركها وسافر ضلت تشتغل بالأرض لحتى تدرس ابنها صاحب هالفيلا بجامعه برا البلد ، بيوم من الأيام فتت على ام محمد كانت تعبانه كتير لا قادره تحكي ولا تعمل شي ، صرت اعيط ومش عارفه شو احكيلها ، اتصلت عابنها حكالي اكيد مثل كل مره . . بتمثل . . قلتله ولك هاي امك ! وسبيت علي . . وقتها عرفت اني خسرت شغلي . . جاب الدكتور واجا ، ضليت واقفه جنبها لتأكدت انها صارت منيحه وجلطه ثانيه جاييتها ، وابنها طردني . . . قالتله لا تطردها ما قبل . . . حسيتت اني بفارق امي حدا غالي علي كتير . . قلتلها رح ازورك . . قالتلي بستناكي 
