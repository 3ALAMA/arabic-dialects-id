يا الله شو حسيت اني مكسوره ، قلبي من جوا كان بوجعني ، الهيت حالي بالشغل ، وضليت اصور بالاعراس ، بيوم من الايام بعد شهر من لما تركنا ، دخلت على القاعه أصور ، شفت خواته اجين ، قلبي صار يدق ، هالعرس لحدا بقربلهم كأنه ، كانت صاحبتي جنبي ، شوي شوي ، اجا العريس ، كان هو ، انا متأكده انه هو ، لا شكلهم عيوني مغبشين ، قعدت ادعي ربنا يطلع بشبهه ، اطلع بحلم ، بس مش عارفه شو هالقدر الي خلاني افوت واصور عرسه ، شفته ماسك ايدها ، بطلع بعيونها ، كان مبسوط كتير وهي مبسوطه ، وانا من ورا الكاميرا مثل لي بحضر جنازته ! 
