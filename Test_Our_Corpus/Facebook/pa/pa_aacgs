من وأنا صغيره وأمي تحكيلي يما . . بس فعليا ما أعرف شو معناها . . . . طيب ما عادي الفقير كمان بزقفولو ! . . . أول مره صار معي موقف ، امي حكتلي انه ابوي وفر مصاري ليعملي حفله عيد ميلاد صغيره ، انا كنت يومها بصف عاشر وأول مره بحياتي بينعملي عيد ميلاد ، يومها كيفت ورحت عزمت كل بنات صفي ، وفي بنات كتير وعدوني يجو ، وروحت عالبيت وحكتلها يما جايين بلاوي كل الصف ، صارت الساعه و وما لقيت الا بنتين جايات وجايبات هدايا " بجامات لا مناسبين لسني ولا شي " ! . . . يومها زعلت كتير وحكيت يمكن ظروف , , , بس لي قهرني بعد بيومين انعزمنا على عيد ميلاد بنت بالصف معروف انه ابوها غني كتير ، واجت يومها رفع عتب عزمتني ، انا ترددت اروح او ما اروح . . بس بالاخر رحت . . فتت على عيد الميلاد ، كان مليان ناس ، وكل بنات الصف في ، وغير هيك نفس البنتين جايبن الها هدايا حلوه كثير وغاليه ، طيب ليش انا ما اجو على عيد ميلادي ، نزلت دمعتي وما فهمت ليش ! 
