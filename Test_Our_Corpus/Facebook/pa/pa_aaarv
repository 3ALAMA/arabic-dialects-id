دخلت الكليه ، الكل فيها صار غريب ، لا في صاحباتي ولا حسهن ، ما في ضحكه عبير ولا صوت مرام بتصرخ وبتشرح بنص الكليه ، ما في غراضنا الي كنا نحجز الكراسي فيهم ، وقفت اطلع واشوف الناس الي بالمحاضرات ، هاد الدكتور الي كنا نحبه كثير ، أشوف الطلاب كيف بتأففو وبدهم يخلصو ، شفت بنت اخر الممر بتعيط ، وبتحكيلها الي جنبها اخرتك رح تخلصي جامعه ، وسرحت انا وتذكرت كيف كنت اخر سنه اعد الايام لحتى اخلص من الجامعه ، كم مره طنشت محاضراتي ، وكم مره نمت بالبيت لحتى ما اطلع عالجامعه لإني مليت ، كاسه القهوه بردت بإيدي اصلا ما الها طعم مميز صايره مثل هالمكان غريبه كثير . . . . 
