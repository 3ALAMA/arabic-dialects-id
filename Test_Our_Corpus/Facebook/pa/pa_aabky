بتفوت الوحده بتحكي من مناخيرها مش مستعده تحكي حرف من ثمها . . . حتى الاكسجين بتتنسفو من عيونها ثمها بنفتحش من كثر ما عامله نفخ لأله . . . وغير خدودها الي ناصحين وناصعين اكثر من حياتي يخي بتحسهن نسوان مرتاحات بحياتهن ، فش هموم وراهن ، ولا معهن ولاد ماسكين فيهم ، بتتقعد بكل رواقه عالطاوله وبكون بالعاده في حجز باسمها ، وبتصير تطلع بطرف عينها عالحضور ، وكل وحده بتيجي غيرها أهم منها ، بتوقفلها وحبيبتيشي وكيفك واشتقتلك ، وبس تلف راسها يخرب بيتها شو عامله عمليات تجميل ، كلهن بطلعن على فساتين بعض ، وكل وحده بتعمل نظره ثلاثيه الابعاد بتخترق نمره الفستان ، والله سوسو نحفانه وكرشها رايح شكلها عامله شفط ! 
